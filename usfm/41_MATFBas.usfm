\id MAT - Free Bible Assamese
\mt1 মথিয়ে লিখা শুভবাৰ্তা
\c 1
\cl ১ অধ্যায়।
\s যীচুৰ ব‌‌‌‌‌ংশাৱলী
\p
\v 1 অব্ৰাহামৰ সম্তান যি দায়ুদ, তেওঁৰ সন্তান যীচু খ্ৰীষ্টৰ, বংশাৱলী-পত্ৰ।
\v 2 অব্ৰাহামৰ পুত্ৰ ইচ্‌হাক; ইচ্‌হাকৰ পুত্ৰ যাকোব; যাকোবৰ পুত্ৰ যিহুদা আৰু তেওঁৰ ভায়েক-ককায়েকবিলাক;
\v 3 তামাৰৰ পৰা যিহুদাৰ পুত্ৰ পেৰচ আৰু চেৰহৰ জন্ম হ’ল; পেৰচৰ পুত্ৰ হিষ্‌ৰোণ; হিষৰোণৰ পুত্ৰ অৰাম;
\v 4 অৰামৰ পুত্ৰ অন্মীনাদব; অন্মীনাদবৰ পুত্ৰ নহ্‌চোন; নহ্‌চোনৰ পুত্ৰ চলমোন;
\v 5 আৰু ৰাহবৰ পৰা চল্‌মোনৰ পুত্ৰ বোৱজৰ জন্ম হ’ল; ৰূথৰ পৰা বোৱজৰ পুত্ৰ ওবেদৰ জন্ম হ’ল; ওবেদৰ পুত্ৰ যিচয়;
\v 6 যিচয়ৰ পুত্ৰ দায়ূদ ৰজা।
\s আৰু মৃত উৰিয়াৰ ভাৰ্য্যাৰ পৰা দায়ুদৰ পুত্ৰ চলোমনৰ জন্ম হ’ল;
\p
\v 7 চলোমনৰ পুত্ৰ ৰহবিয়াম; ৰহবিয়ামৰ পুত্ৰ অবিয়; অবিয়ৰ পুত্ৰ আচাফ;
\v 8 আচাফৰ পুত্ৰ যিহোচাফট; যিহোচাফতৰ পুত্ৰ যোৰাম; যোৰামৰ পুত্ৰ উচিয়;
\v 9 উচিয়ৰ পুত্ৰ যোথম; যোথমৰ পুত্ৰ আহচ; আহচৰ পুত্ৰ হিস্কিয়া;
\v 10 হিস্কিয়াৰ পুত্ৰ মনচি; মনচিৰ পুত্ৰ আমোচ; আমোচৰ পুত্ৰ যোচিয়া;
\v 11 আৰু বাবিললৈ নিয়াৰ কালত যোচিয়াৰ সন্তান যেখনীয়া আৰু তেওঁৰ ভায়েকবিলাকৰ জন্ম হ’ল।
\p
\v 12 আৰু বাবিললৈ নিয়াৰ পাছত যেখনীয়াৰ পুত্ৰ চল্টীয়েলৰ জন্ম হ’ল; চল্টীয়েলৰ পুত্ৰ জৰুব্বাবিল;
\v 13 জৰুব্বাবিলৰ পুত্ৰ আবীহূদ; আবীহূদৰ পুত্ৰ ইলীয়াকীম; ইলীয়াকীমৰ পুত্ৰ আচোৰ;
\v 14 আচোৰৰ পুত্ৰ চাদোক; চাদোকৰ পুত্ৰ আখীম; আখীমৰ পুত্ৰ ইলীহূদ;
\v 15 ইলীহূদৰ পুত্ৰ ইলিয়াচৰ; ইলিয়াচৰ পুত্ৰ মত্তন; মত্তনৰ পুত্ৰ যাকোব;
\v 16 যাকোবৰ পুত্ৰ যোচেফ; তেওঁ মৰিয়মৰ স্বামী; আৰু যি জনাক খ্ৰীষ্ট বোলে, সেই যীচুৰ এই মৰিয়মৰ পৰা জন্ম হ’ল।
\p
\v 17 এইদৰে আব্ৰাহামৰ পৰা দায়ূদলৈকে আটায়েমিলি চৌদ্ধ পুৰুষ; আৰু দায়ূদৰ পৰা বাবিললৈ নিয়ালৈকে চৌদ্ধ পুৰুষ; আৰু বাবিললৈ নিয়াৰ পৰা খ্ৰীষ্টলৈকৈও চৌদ্ধ পুৰুষ।
\s যীচুৰ জন্ম
\p
\v 18 যীচু খ্ৰীষ্টৰ জন্ম এইদৰে হৈছিল। তেওঁৰ মাক মৰিয়মক যোচেফলৈ বাগদান কৰা হ’লত, তেওঁলোকৰ একে লগ হোৱাৰ পূৰ্ব্বেই, তেওঁক পবিত্ৰ আত্মাৰ পৰা গৰ্ভৱতী হোৱা পালে।
\v 19 তাতে তেওঁৰ স্বামী যোচেফ এজন ধাৰ্ম্মিক লোক হোৱাত, তেওঁক ৰাজ্যৰ আগত নিন্দাৰ পাত্ৰ কৰিবলৈ ইচ্ছা নকৰি, গুপুতে ত্যাগ কৰিবলৈ মন কৰিলে।
\v 20 কিন্তু চোৱা, তেওঁ এইবোৰ কথা চিন্তা কৰোঁতেই, প্ৰভুৰ দূত এজনে তেওঁক সপোনত দৰ্শন দি কলে, হে দায়ূদৰ সন্তান যোচেফ, তোমাৰ ভাৰ্য্যা মৰিয়মক গ্ৰহণ কৰিবলৈ ভয় নকৰিবা; কিয়নো তেঁওৰ গৰ্ভ পবিত্ৰ আত্মাৰ পৰা হৈছে।
\v 21 তেওঁ এটি পুত্ৰ প্ৰসৱ কৰিব, আৰু তুমি তেওঁৰ নাম যীচু থবা। কাৰণ তেৱেই নিজৰ লোকক তেওঁবিলাকৰ পাপবোৰৰ পৰা ত্ৰাণ কৰিব;
\v 22 প্ৰভুৱে যি বচন ভাববাদীৰ দ্বাৰাই কোৱাইছিল, বোলে,
\v 23 চোৱা, সেই কন্যাই গৰ্ভৱতী হৈ, পুত্ৰ প্ৰসৱ কৰিব, আৰু লোকে তেওঁৰ নাম ইম্মানূৱেল থব;(এই নামৰ অৰ্থ আমাৰ লগত ঈশ্বৰ) সেই বচন সিদ্ব হবলৈ এই সকলো ঘটিল।
\v 24 পাছে যোচেফে টোপনিৰ পৰা উঠি, প্ৰভুৰ দূতে তেওঁক আজ্ঞা দিয়াৰ দৰে কৰি, নিজৰ ভাৰ্য্যাক গ্ৰহণ কৰিলে;
\v 25 কিন্তু পুত্ৰ প্ৰসৱ নকৰালৈকে, তেওঁৰ পৰিচয় নহ’ল; পাছে তেওঁ সেই পুত্ৰৰ নাম যীচু থলে।
\c 2
\cl ২ অধ্যায়।
\s জ্যোতিষী পণ্ডিতসকল অহা
\p
\v 1 হেৰোদ ৰজাৰ দিনত, যিহুদিয়াৰ বৈৎলেহমত যীচুৰ জন্ম হলত; চোৱা, পূব ফালৰ পৰা কেইজনমান জ্যোতিষী পণ্ডিতে যিৰূচালেমলৈ আহি সুধিলে,
\v 2 যিহুদীবিলাকৰ যি ৰজা জন্মিল, তেওঁ ক’ত? কিয়নো আমি তেওঁৰ তৰা পূব ফালে দেখা পাই, তেওঁক প্ৰণিপাত কৰিবলৈ আহিলোঁ।
\v 3 হেৰোদ ৰজাই এই কথা শুনিলত, তেওঁৰ আৰু তেওঁৰে সৈতে গোটেই যিৰূচালেমৰ উগুলথুগুল লাগিল।
\v 4 তাতে তেওঁ সকলো প্ৰধান পুৰোহিত আৰু মানুহবিলাকৰ অধ্যাপক-সকলক গোটাই সুধিলে, খ্ৰীষ্ট্‌ কোন ঠাইত জন্মিব ?
\v 5 তেওঁলোকে তেওঁক ক’লে, যিহূদিয়াৰ বৈৎ-লেহমত; কিয়নো ভাববাদীৰ দ্বাৰাই এইদৰে লিখা আছে,
\v 6 হে যিহূদা দেশৰ বৈৎ-লেহমযিহূদাৰ অধিপতিৰ মাজত তুমি কোনোমতে আটাইতকৈ সৰু নোহোৱা;কিয়নো তোমাৰ মাজৰ পৰা এজন অধিপতি ওলাব,তেওঁ মোৰ ইস্ৰায়েল লোকক প্ৰতিপালন কৰিব।
\v 7 তেতিয়া হেৰোদে সেই জ্যোতিষী পণ্ডিত কেইজনক গুপুতে মাতি, সেই তৰা ওলোৱা কিমান দিন হৈছে, ইয়াকে ঠিককৈ তেওঁলোকৰ পৰা সুধি ল’লে।
\v 8 আৰু তেওঁলোকক বৈৎ-লেহমলৈ পঠাই দি ক’লে, তোমালোকে গৈ সেই ল’ৰাটিৰ বিষয়ে ঠিককৈ বিচাৰ লোৱাগৈ; আৰু তেওঁক পালে মোক সম্বাদ দিবাহি, যেন ময়ো গৈ তেওঁক প্ৰণিপাত কৰিব পাৰিম।
\v 9 তেওঁলোকে ৰজাৰ এই কথা শুনি গ’ল; তাতে চোৱা, যি তৰা তেওঁলোকে পূব ফালে দেখিছিল, সেই তৰা তেওঁলোকৰ আগে আগে গৈ, ল’ৰাটি থকা ঠাই পাই, তাৰ ওপৰত ৰৈ থাকিল।
\v 10 সেই তৰা দেখি, তেওঁলোক মহা-আনন্দেৰে অতিশয় আনন্দিত হ’ল।
\v 11 আৰু ঘৰৰ ভিতৰলৈ সোমাই গৈ, তেওঁৰ মাতৃ মৰিয়মে সৈতে ল’ৰাটিক দেখি, তেওঁক দণ্ডৱতে প্ৰণাম কৰিলে; আৰু নিজৰ নিজৰ বহুমূলীয়া বস্তুৰ টোপোলা মেলি, সোণ, ধূণাঁএঠা, আৰু গন্ধৰস উপহাৰ দিলে।
\v 12 পাছে, হেৰোদৰ ওচৰলৈ উলটি নাযাবলৈ তেওঁলোকে সপোনত ঈশ্বৰৰ পৰা আদেশ পাই, আন বাটেদি নিজৰ নিজৰ দেশলৈ গুচি গ’ল।
\s যীচুক মিচৰলৈ নিয়া; শিশুবিলাকক বধ কৰা
\p
\v 13 পাছে চোৱা, তেওঁলোকে গলত, প্ৰভুৰ দূত এজনে যোচেফক সপোনত দৰ্শন দি ক’লে, উঠা, ল’ৰাটি আৰু তেওঁৰ মাকক লৈ, মিচৰ দেশলৈ পলাই যোৱা, আৰু মই তোমাক একো নকঁওমানে তাতে থাকিবা; কিয়নো ল’ৰাটিক বিনাশ কৰিবলৈ, হেৰোদে তেওঁক বিচাৰিবলৈ উদ্যত হৈছে।
\v 14 তাতে তেওঁ উঠি, ল’ৰাটি আৰু তেওঁৰ মাকক ৰাতিয়েই লৈ মিচৰ দেশলৈ গুচি গ’ল;
\v 15 আৰু হেৰোদৰ মৃত্যুলৈকে সেই ঠাইতে থাকিল; মিচৰ দেশৰ পৰা মই মোৰ পুত্ৰক মাতিলোঁ। এই যি বচন ভাববাদীৰ দ্বাৰাই প্ৰভুৱে কোৱাইছিল, এই বচন সিদ্ধ হবলৈ এইদৰে ঘটিল।
\p
\v 16 তেতিয়া হেৰোদে জ্যোতিষী পণ্ডিত কেইজনৰ দ্বাৰাই নিজকে বঞ্চিত হোৱা দেখি, অতিশয় কুপিত হ’ল, আৰু জ্যোতিষী পণ্ডিত কেইজনৰ পৰা ঠিককৈ সুধি লোৱা কাল অনুসাৰে, বৈৎ-লেহম আৰু তাৰ সকলো সীমাত থকা দুবছৰীয়া আৰু তাতকৈয়ো কম বয়সীয়া আটাইবোৰ ল’ৰাক, মানুহ পঠাই বধ কৰালে।
\v 17 তেতিয়া এই যি বচন যিৰিমিয়া ভাববাদীৰ দ্বাৰাই কোৱা হৈছিল যে,
\v 18 ৰামাত ক্ৰন্দন আৰু মহা-শোকৰ বিলাপ শুনা গ’ল, ৰাহেলে তেওঁৰ সন্তানবিলাকলৈ কান্দি কান্দি,সিহঁত নাইকিয়া দেখি, শান্তনা পাবলৈ ইচ্ছা নকৰিলে; এই বচন সিদ্ধ হ’ল।
\p
\v 19 কিন্তু চোৱা, হেৰোদে মৰিলত, প্ৰভুৰ দূত এজনে মিচৰ দেশত যোচেফক সপোনত দৰ্শন দি ক’লে,
\v 20 উঠা, ল’ৰাটি আৰু তেওঁৰ মাকক লৈ ইস্ৰায়েল দেশলৈ যোৱা; কিয়নো যিবোৰে ল’ৰাটিৰ প্ৰাণ বিচাৰিছিল, সেইবোৰ মৰিল।
\v 21 তেতিয়া তেওঁ উঠি, ল’ৰাটি আৰু তেওঁৰ মাকক লৈ, ইস্ৰায়েল দেশলৈ আহিল।
\v 22 কিন্তু যিহুদিয়াত আৰ্খিলায়ে তেওঁৰ পিতৃ হেৰোদৰ পদ পাই ৰাজ্য শাসন কৰা শুনি, তালৈ যাবলৈ তেওঁ ভয় কৰিলে; পাছে সপোনত ঈশ্বৰৰ আদেশ পাই, গালীল প্ৰদেশলৈ আঁতৰি গ’ল।
\v 23 আৰু নাচৰৎ নামেৰে এখন নগৰলৈ গৈ বাস কৰিলে; তেওঁক নাচৰতীয়া বোলা হ’ব, এই যি বচন ভাববাদীসকলৰ দ্বাৰাই কোৱা হৈছিল, এই বচন সিদ্ধ হবলৈ এইদৰে ঘটিল।
\c 3
\cl ৩ অধ্যায়।
\s যোহন বাপ্তাইজকৰ প্ৰচাৰ আদি কৰ্ম্ম
\p
\v 1 সেই কালত যোহন বাপ্তাইজকে আহি, যিহুদিয়াৰ অৰণ্যত ঘোষণা কৰি ক’লে, মন পালটোৱা;
\v 2 কিয়নো স্বৰ্গৰাজ্য ওচৰ হ’ল।
\v 3 কাৰণ, যি জনৰ বিষয়ে যিচয়া ভাববাদীৰ দ্বাৰাই এই বুলি কোৱা হৈছিল যে, অৰণ্যত ৰিঙিওৱা এজনৰ মাত এই, তোমালোকে প্ৰভুৰ পথ যুগুত কৰা,তেওৰ বাট পোন কৰা,সেই জন এৱেঁই।
\v 4 সেই যোহনৰ উটৰ নোমৰ কাপোৰ, আৰু কঁকালত ছালৰ টঙালি আছিল; তেওঁৰ আহাৰ কচুৱা ফৰিং আৰু হাবিৰ মৌ।
\v 5 তেতিয়া যিৰূচালেম আৰু গোটেই যিহুদিয়াৰ আৰু যৰ্দ্দনৰ ওচৰৰ গোটেই অঞ্চলৰ লোক ওলাই তেওঁৰ ওচৰলৈ গৈ,
\v 6 নিজৰ নিজৰ পাপবোৰ স্বীকাৰ কৰি, তেওঁৰ দ্বাৰাই যৰ্দ্দন নদীত বাপ্তাইজিত হল।
\p
\v 7 কিন্তু ফৰীচী আৰু চদ্দুকীবিলাকৰ অনেকে তেওঁৰ বাপ্তিস্মলৈ অহা দেখি, তেওঁ তেওঁবিলাকক ক’লে, হে সৰ্পৰ বংশ, আগলৈ হব লগা ক্ৰোধৰ পৰা পলাবলৈ তোমালোকক কোনে বুদ্ধি দিলে?
\v 8 এই হেতুকে মনপালটনৰ উপযুক্ত ফলেৰে ফলৱান হোৱা।
\v 9 আৰু অব্ৰাহাম আমাৰ পিতৃ বুলি মনত নাভাবিবাহঁক; কিয়নো মই তোমালোকক কঁও, ঈশ্বৰে এই শিলবোৰৰ পৰাই অব্ৰাহামলৈ সন্তান উৎপন্ন কৰিব পাৰে।
\v 10 আৰু এতিয়াই গছৰ গুৰিত কুঠাৰ লাগি আছে; এই হেতুকে যি যি গছে ভাল গুটি নধৰে, তাক কাটি, জুইত পেলোৱা হয়।
\p
\v 11 মন পালটনৰ নিমিত্তে, মই হ’লে তোমালোকক পানীত বাপ্তাইজ কৰিছোঁ, কিন্তু মোৰ পাছত অহা জনা মোতকৈ শক্তিমান; মই তেওঁৰ পাদুকা ববলৈকো যোগ্য নহঁও; তেৱেই তোমালোকক পবিত্ৰ আত্মাত আৰু জুইত বাপ্তাইজ কৰিব। তেওঁ হাতত তেওঁৰ কুলা লৈ আছে;
\v 12 তেওঁ নিজৰ খলা ভালকৈ পৰিস্কাৰ কৰি, নিজৰ ধান মেৰত চপাই ধব, কিন্তু ঘূলা নুনুমুৱা জুইত পুৰিব।
\s যীচুৰ বাপ্তিস্ম আৰু পৰীক্ষা
\p
\v 13 তেতিয়া যীচু, যোহনৰ দ্বাৰাই বাপ্তাইজিত হবলৈ, গালীলৰ পৰা যৰ্দ্দনলৈ তেওঁৰ ওচৰলৈ আহিল।
\v 14 কিন্তু যোহনে তেওঁক নিবাৰণ কৰি ক’লে, আপোনাৰ দ্বাৰাই বাপ্তাইজিত হবৰ মোৰ আৱশ্যক, এনে স্থলত আপুনি মোৰ ওচৰলৈ আহিছে নে?
\v 15 কিন্তু যীচুৱে উত্তৰ দি তেওঁক ক’লে, এতিয়া হবলৈ দিয়া; কিয়নো এইদৰে সকলো ধাৰ্ম্মিকতা সিদ্ধ কৰা আমাৰ উচিত। তেতিয়া সেইদৰে হবলৈ দিলে।
\v 16 পাছে যীচু বাপ্তাইজিত হৈ, তেতিয়াই পানীৰ পৰা উঠিল; আৰু চোৱা, স্বৰ্গৰ দুৱাৰ তেওঁলৈ মুকলি হ’ল, আৰু ঈশ্বৰৰ আত্মাক কপৌৰ নিচিনা নামি আহি, নিজৰ ওপৰত পৰা দেখিলে।
\v 17 আৰু চোৱা, এওঁ মোৰ প্ৰিয় পুত্ৰ, এওঁত মই পৰম সন্তুষ্ট, এই আকাশবাণী হ’ল।
\c 4
\cl ৪ অধ্যায়।
\p
\v 1 তেতিয়া যীচু চয়তানৰ দ্বাৰাই পৰীক্ষইত হবলৈ, তেওঁক আত্মাৰ দ্বাৰাই অৰণ্যলৈ নিয়া হ’ল।
\v 2 তাতে দুকুৰি দিন দুকুৰি ৰাতি লঘোনে থাকিলত, তেওঁৰ ভোক লাগিল।
\v 3 তেতিয়া পৰীক্ষকে ওচৰলৈ আহি তেওঁক ক’লে, তুমি যদি ঈশ্বৰৰ পুত্ৰ হোৱা, তেন্তে এই শিলবোৰ পিঠা হবলৈ আজ্ঞা দিয়া।
\v 4 তাতে তেওঁ উত্তৰ দি ক’লে, মানুহ কেৱল পিঠাৰেহে নিজীব, কিন্তু ঈশ্বৰৰ মুখৰ পৰা ওলোৱা জীব, এই বুলি লিখা আছে।
\v 5 তেতিয়া চয়তানে তেওঁক পবিত্ৰ নগৰলৈ নি, ধৰ্ম্মধামৰ কলচীৰ ওপৰত থৈ তেওঁক ক’লে,
\v 6 তুমি যদি ঈশ্বৰৰ পুত্ৰ হোৱা, তেন্তে নিজকে তললৈ পেলাই দিয়া; কিয়নো লিখা আছে, তেওঁ নিজৰ দূতবিলাকক তোমাৰ অৰ্থে আজ্ঞা দিব;আৰু তোমাৰ ভৰি যেন শিলত খুন্দা নাখায়, এই নিমিত্তে তেওঁবিলাকে তোমাক হাতেৰে দাঙি ধৰিব।
\v 7 যীচুৱে তাক ক’লে, তোমাৰ প্ৰভু পৰমেশ্বৰক পৰীক্ষা নকৰিবা, এই বুলিও লিখা আছে।
\v 8 আকৌ চয়তানে তেওঁক অতি ওখ পৰ্ব্বতলৈ নি, জগতৰ সকলো ৰাজ্য আৰু সেইবোৰক ঐশ্বৰ্য্যও দেখুৱালে;
\v 9 আৰু তেওঁক ক’লে, তুমি যদি দণ্ডমতে মোক প্ৰনাম কৰা, তেন্তে এই সকলোকে তোমাক দিম।
\v 10 তেতিয়া যীচুৱে তাক ক’লে, গুচি যা, চয়তান, কিয়নো তোমাৰ প্ৰভু পৰমেশ্বৰক প্ৰণিপাত কৰা, আৰু কেৱল তেওঁৰেই আৰাধনা কৰা, এই বুলি লিখা আছে।
\v 11 তেতিয়া চয়তানে তেওঁক এৰিলে; আৰু চোৱা, স্বৰ্গদূতবিলাকে আহি তেওঁক শুশ্ৰুষা কৰিলে।
\s যীচুৱে প্ৰকাশকৈ কাৰ্য্য আৰম্ভ কৰা
\p
\v 12 পাছে যোহন সমৰ্পিত হোৱাৰ কথা শুনি, তেওঁ গালীললৈ গ’ল;
\v 13 আৰু নাচৰৎ এৰি, জবূলূন আৰু নপ্তালীৰ সীমাত, সমুদ্ৰৰ তীৰত থকা কফৰনাহুমলৈ গৈ বাস কৰিলে;
\v 14 যিচয়া ভাববাসীৰ দ্বাৰাই যি বচন কোৱা হৈছিল, বোলে,
\v 15 জবূলূন দেশ আৰু নপ্তালী দেশ, সমুদ্ৰৰ ওচৰৰ পথ, আৰু যৰ্দ্দনৰ সিপাৰে থকা অঞ্চল, পৰজাতিবিলাকৰ গালীল,
\v 16 অৰ্থাৎ যিবিলাক অন্ধকাৰত বহি আছিল, তেওঁবিলাকে মহা-জ্যোতি দেখিবলৈ পালে, আৰু যিবিলাকৰ মৃত্যুৰ দেশ আৰু ছাঁয়াত বহি আছিল, তেওঁবিলাকৰ ওপৰত জ্যোতি উদয় হ’ল; সেই বচন সিদ্ধ হবলৈ এইদৰে ঘটিল।
\v 17 সেই কালৰে পৰা যীচুৱে ঘোষণা কৰিবলৈ ধৰিলে, বোলে, মন পালটোৱা; কিয়নো স্বৰ্গৰাজ্য ওচৰ হ’ল।
\v 18 পাছে তেওঁ গালীল সাগৰৰ তীৰত ফুৰোঁতে, দুজন ভাই-ককাই, অৰ্থাৎ চিমোন, যাক পিতৰো বোলে, আৰু তেওঁৰ ভায়েক আন্দ্ৰিয়ক, সাগৰত জাল বোৱা দেখিলে; কিয়নো তেওঁলোক জালোৱাই আছিল।
\v 19 তাতে তেওঁ তেওঁলোকক ক’লে, মোৰ পাছত আঁহা, মই তোমালোকক মানুহ ধৰা জালোৱাই কৰিম।
\v 20 তেতিয়াই তেওঁলোকে জাল এৰি তেওঁৰ পাছে পাছে গ’ল।
\v 21 আৰু তেওঁ তাৰ পৰা আগুৱাই গৈ, আন দুজন ভাই-ককাই অৰ্থাৎ চিবদিয়ৰ পুতেক যাকোব আৰু তেওঁৰ ভায়েক যোহনক, তেওঁলোকৰ বাপেক চিবদিয়ে সৈতে নাৱত নিজৰ নিজৰ জাল বাতি থকা দেখি, তেওঁলোককো মাতিলে।
\v 22 তাতে তেওঁলোকেও তেতিয়াই নাও আৰু নিজৰ বাপেককো এৰি, তেওঁৰ পাছে পাছে গ’ল।
\p
\v 23 পাছে যীচুৰে গোটেইখন গালীল দেশত ফুৰি ফুৰি, তেওঁলোকৰ নাম-ঘৰবোৰত উপদেশ দি, ৰাজ্যৰ শুভবাৰ্ত্তা প্ৰচাৰ কৰি, মানুহবিলাকৰ সকলো বিধৰ ৰোগ আৰু সকলো বিধৰ নৰিয়া সুস্থ কৰিলে।
\v 24 তাতে তেওঁৰ খ্যাতি চিৰিয়া দেশখনতে ব্যাপিল; আৰু ভূতে পোৱা, আঁৱৰীয়া, জঠৰ ৰোগী আদি কৰি নানাবিধ ৰোগত আৰু যাতনাত পৰা ৰোগীবিলাকক তেওঁৰ ওচৰলৈ আনিলত, তেওঁ তেওলোকক সুস্থ কৰিলে।
\v 25 তাতে গালীল, দিকাপলি, যিৰূচালেম, আৰু যিহুদিয়াৰ পৰা, আৰু যৰ্দ্দনৰ সিপাৰৰ পৰাও বহু মানুহৰ দল তেওঁৰ পাছে পাছে গ’ল।
\c 5
\cl ৫ অধ্যায়।
\s পৰ্ব্বতত দিয়া যীচুৰ উপদেশ, -- ধন্য লোক
\p
\v 1 তেওঁ সেই লোকসমূহক দেখি পৰ্ব্বতৰ ওপৰলৈ গ’ল; পাছে তেও বহিলত, তেওঁৰ শিষ্যবিলাক তেওঁৰ ওচৰলৈ আহিল।
\v 2 তাতে তেওঁ মাত লগাই তেওঁলোকক এই কথা কৈ উপদেশ দিবলৈ ধৰিলে,
\v 3 আত্মাত দৰিদ্ৰবিলাক ধন্য; কিয়নো স্ৱৰ্গৰাজ্য তেওঁলোকৰ।
\v 4 শোক কৰাবিলাক ধন্য; কিয়নো তেওঁলোকে শান্ত্বনা পাব।
\v 5 নম্ৰবিলাক ধন্য; কিয়নো তেওঁলোকে দেশখন অধিকাৰ কৰিব।
\v 6 ধাৰ্ম্মিকতালৈ ভোক আৰু পিয়াহ লগাবিলাক ধন্য; কিয়নো তেওঁলোক তৃপ্ত হব।
\v 7 দয়ালুবিলাক ধন্য; কিয়নো তেওঁলোকে দয়া পাব।
\v 8 নিৰ্ম্মল চিত্তৰ মানুহবিলাক ধন্য; কিয়নো তেওঁলোকে ঈশ্বৰৰ দৰ্শন পাব।
\v 9 মিলন্‌কাৰী বিলাক ধন্য; কিয়নো তেওঁলোক ঈশ্বৰৰ সন্তান বুলি প্ৰখ্যাত হব।
\v 10 ধাৰ্ম্মিকতাৰ কাৰণে তাড়না পোৱাবিলাক ধন্য; কিয়নো স্বৰ্গৰাজ্য তেওঁলোকৰ।
\v 11 যেতিয়া মানুহবিলাকে মোৰ কাৰণে তোমালোকক নিন্দা আৰু তাড়না কৰিব, আৰু তোমালোকৰ অহিতে মিছাকৈ, সকলো প্ৰকাৰ কুকথা কব, তেতিয়া তোমালোক ধন্য।
\v 12 আনন্দ কৰা, আৰু উল্লাসিত হোৱা; কিয়নো স্বৰ্গত তোমালোকৰ পুৰস্কাৰ অধিক আছে; কাৰণ তোমালোকৰ পূৰ্ব্বে যি ভাববাদীসকল আছিল, তেওঁলোককো মানুহবিলাকে সেইদৰে তাড়না কৰিছিল।
\p
\v 13 তোমালোক পৃথিবীৰ লোণ; কিন্তু যদি লোণৰ সোৱাদ গুচিল, তেন্তে তাক কিহেৰে লোণা কৰা যাব? সেয়ে তেতিয়াৰে পৰা একো কামৰ নহয়, কেৱল বাহিৰলৈ পেলোৱাৰ, আৰু মানুহৰ গচকাৰ যোগ্যহে হয়।
\v 14 তোমালোক জগতৰ পোহৰ। পৰ্ব্বতৰ ওপৰত থকা নগৰ গপ্ত হ’ব নোৱাৰে।
\v 15 আৰু মানু্হে চাকি লগাই, দোণৰ তলত নথৈ, গছাৰ ওপৰতহে থয়; তাতে ঘৰত থকা সকলোকে পোহৰ দিয়ে।
\v 16 এইদৰে তোমালোকৰ পোহৰ মানুহৰ আগত প্ৰকাশিত হওক; তাতে তেওঁলোকে তোমালোকৰ ভাল কৰ্ম্ম দেখি, স্বৰ্গত থকা তোমালোকৰ পিতৃৰ স্তুতি কৰিব।
\s মোচিৰ বিধানৰ লগত যীচুৰ শিক্ষাৰ সম্পৰ্ক
\p
\v 17 মই বিধান বা ভাববাদীসকলৰ বাক্য বিনষ্ট কৰিবলৈ অহা নাই, কিন্তু সিদ্ধ কৰিবলৈহে আহিলোঁ।
\v 18 কিয়নো মই তোমালোকক স্বৰূপকৈ কঁও, স্বৰ্গ আৰু পৃথিবী নুগুচেমানে, আৰু সকলো সিদ্ধ নহয়মানে, বিধানৰ এটি ইকাৰ বা এক বিন্দুও কোনোৰূপে লুপ্ত ন’হব।
\v 19 এই হেতুকে যি কোনোৱে এই সৰু আজ্ঞাবোৰৰ মাজৰ এটি উল্লঙ্ঘন কৰে, আৰু সেইদৰে মানুহবিলাকক শিকায়, তেওঁ স্বৰ্গৰাজ্যত সকলোতকৈ সৰু বুলি কোৱা হব; কিন্তু যি কোনোৱে পালন কৰে, আৰু সেইদৰে শিকায়, তেওঁ স্বৰ্গৰাজ্যত মহান বুলি প্ৰখ্যাত হ’ব।
\v 20 কিয়নো মই তোমালোকক কঁও, অধ্যাপক আৰু ফৰীচীবিলাকতকৈ তোমালোকৰ ধাৰ্ম্মিকতা অধিক নহলে, তোমালোকে কোনো প্ৰকাৰে স্বৰ্গৰাজ্যত সোমাবলৈ নাপাবা।
\p
\v 21 তুমি নৰ-বধ নকৰিবা; আৰু যি কোনোৱে নৰ-বধ কৰে, সি সোধ-বিচাৰত দণ্ডৰ পাত্ৰ হ’ব, ইয়াক যে পূৰ্ব্বকালৰ মানুহবিলাকৰ আগত কোৱা হৈছিল, তাক তোমালোকে শুনিলা।
\v 22 কিন্তু মই তোমালোকক কঁও, যি কোনোৱে ভায়েকক খং কৰে, তেঁও সোধ-বিচাৰত দণ্ডৰ পাত্ৰ হ’ব; আৰু যি কোনোৱে ভায়েকক নিৰ্ব্বোধ বোলে, তেওঁ মহা-সভাত দণ্ডৰ পাত্ৰ হ’ব; আৰু যি কোনোৱে ভায়েকক মূঢ় বোলে, তেওঁ অগ্নিময় নৰকৰ দণ্ডৰ পাত্ৰ হ’ব।
\v 23 এই হেতুকে বেদিত তোমাৰ নৈবৈদ্য উৎসৰ্গ কঁৰোতে, তোমাৰ বিৰুদ্ধে তোমাৰ ভায়েৰাৰ কোনো কথা আছে বুলি যদি তোমাৰ মনত পৰে,
\v 24 তেন্তে তাতে বেদিৰ আগত তোমাৰ নৈবৈদ্য উৎসৰ্গ কৰা।
\v 25 তোমাৰ গুচৰিয়াই সৈতে তুমি বাটত থাকোঁতে, তেওঁৰে সৈতে বেগাই মিল হোৱা; পাছে জানো গুচৰিয়াই তোমাক বিচাৰকৰ্ত্তাৰ হাতত শোধাই দিয়ে, আৰু বিচাৰকৰ্ত্তাই টেকেলাৰ হাতত শোধাই দিয়ে, তেতিয়া তোমাক বন্দীশালত থোৱা হ’ব।
\v 26 মই তোমাক স্বৰূপকৈ কঁও, শেষ পাইটিও নিদিয়ামানে, তাৰ পৰা তুমি কোনোমতে ওলাবলৈ নাপাবা।
\p
\v 27 তুমি ব্যভিচাৰ নকৰিবা; ইয়াক যে কোৱা হৈছিল, তাক তোমালোকে শুনিলা।
\v 28 কিন্তু মই তোমালোকক কঁও, যি কোনোৱে তিৰোতা মানুহলৈ কাম ভাৱে চায়, সি তেতিয়াই মনতে তাইৰে সৈতে ব্যভিচাৰ কৰিলে।
\v 29 যদি তোমাৰ সোঁ চকুৱে তোমাৰ বিঘিনি জন্মায়, তেন্তে তাক কাঢ়ি তোমাৰ পৰা পেলাই দিয়া; কিয়নো তোমাৰ গোটেই শৰীৰ নৰকত পেলোৱা হোৱাতকৈ, এটা অঙ্গ নষ্ট হোৱাই তোমাৰ ভাল।
\v 30 আৰু যদি তোমাৰ সোঁ হাতে তোমাৰ বিঘিনি জন্মায়, তেন্তে তাকো কাটি তোমাৰ পৰা পেলাই দিয়া; কিয়নো তোমাৰ গোটেই শৰীৰ নৰকলৈ যোৱাতকৈ, এটা অঙ্গ নষ্ট হোৱাই তোমাৰ ভাল।
\v 31 আৰু কোৱা হৈছিল, যি কোনোৱে নিজৰ তিৰোতাক ত্যাগ কৰে, তেওঁ তেওঁক ত্যাগ-পত্ৰ দিয়ক।
\v 32 কিম্তু মই তোমালোকক কঁও, যি কোনোৱে ব্যভিচাৰত বাজে, আন কাৰণত নিজৰ তিৰোতাক ত্যাগ কৰে, তেওঁ তেওঁক ব্যভিচাৰিণী কৰায়; আৰু যি কোনোৱে ত্যাগ কৰা তিৰোতাজনীক বিয়া কৰে, তেৱোঁ ব্যভিচাৰ কৰে।
\p
\v 33 পুনৰায়, তুমি মিছা শপত নাখাই, প্ৰভুলৈ তোমাৰ শপত পালন কৰিবা ইয়াক যে পূৰ্ব্বকালৰ লোকবিলাকৰ আগত কোৱা হৈছিল, তাক তোমালোকে শুনিলা।
\v 34 কিন্তু মই তোমালোকক কঁও, একো শপত নাখাবা; স্বৰ্গৰ নামে নহয়, সেয়ে ঈশ্বৰৰ সিংহাসন;
\v 35 আৰু পৃথিবীৰ নামেও নহয়, কিয়নো সেয়ে তেওঁৰ ভৰি-পীৰা;
\v 36 যিৰূচালেমৰ নামেও নহয়, কিয়নো সেয়ে মহা-ৰজাৰ নগৰ। আৰু নিজৰ মূৰত ধৰি শপত নাখাবা; কিয়নো এডালি চুলিকো তুমি বগা বা ক’লা কৰিব নোৱাৰা।
\v 37 কিন্তু তোমালোকৰ কথা হয় হয়, বা নহয় নহয় হওক; ইয়াতকৈ যি অধিক, সি পাপ আত্মাৰ পৰাহে হয়।
\p
\v 38 চকুৰ সলনি চকু, দাতৰ সলনি দাঁত; ইয়াক যে কোৱা হৈছিল, তাক তোমালোকে শুনিলা।
\v 39 কিন্তু মই তোমালোকক কঁও, তোমালোকে দুৰ্জনৰ প্ৰতিৰোধ নকৰিবা; কিন্তু মই তোমালোকক কঁও, তোমালোকে দুৰ্জনৰ প্ৰতিৰোধ নকৰিবা; কিন্তু যি কোনোৱে তোমাৰ সোঁ গালত চৰ মাৰে, তালৈ সিগালো পাতি দিবা।
\v 40 কোনোৱে যদি তোমাৰ ওপৰত গোচৰ কৰি তোমাৰ চোলা ল’ব খোজে, তেন্তে তেওঁক তোমাৰ বৰ কাপোৰখনো এৰি দিবা।
\v 41 আৰু যি কোনোৱে তোমাক এমাইল বাট বলেৰে নিয়ে, তেওঁৰ লগত দুমাইল যাবা।
\v 42 যি জনে তোমাক খোজে, সেইজনক দিবা; আৰু যিজনে তোমাৰ পৰা ধাৰ কৰিব খোজে, সেই জনক বিমুখ নকৰিবা।
\v 43 তোমাৰ চুবুৰীয়াক প্ৰেম কৰিবা, আৰু তোমাৰ শত্ৰুক ঘিণ কৰিবা; ইয়াক যে কোৱা হৈছিল, তাক তোমালোকে শুনিলা।
\v 44 কিন্তু মই তোমালোকক কঁও, তোমালোকৰ শত্ৰুবিলাকক প্ৰেম কৰিবা, আৰু তোমালোকক তাড়না কৰাবিলাকৰ নিমিত্তে প্ৰাৰ্থনা কৰিবা,
\v 45 তেহে তোমালোকৰ স্বৰ্গত থকা পিতৃৰ সন্তান হ’বা; কিয়নো তেওঁ দুষ্ট আৰু সন্ত দুয়োৰো ওপৰত তেওঁৰ সূৰ্য্য উদয় হ’বলৈ দিয়ে; আৰু ধাৰ্ম্মিক অধাৰ্ম্মিক এই দুয়োৰো ওপৰত বৰষুণো বৰষায়।
\v 46 কিয়নো যি মানুহে তোমালোকক প্ৰেম কৰে, কেৱল তেওঁলোকক প্ৰেম কৰিলে, তোমালোকে কি পুৰস্কাৰ পাবা? কৰতোলাবিলাকেও জানো তাকে নকৰে?
\v 47 আৰু তোমালোকে যদি অকল ভাইবিলাকক নমস্কাৰ কৰা, তেন্তে আনতকৈ অধিক কি কৰিলা? পৰজাতিবিলাকেও জানো তাক নকৰে?
\v 48 এই হেতুকে তোমালোকৰ স্বৰ্গীয় পিতৃ যেনে সিদ্ধ, তোমালোকো তেনে সিদ্ধ হ’বা।
\c 6
\cl ৬ অধ্যায়।
\s দান আৰু প্ৰাৰ্থনা
\p
\v 1 সাৱধান হোৱা, মানুহক দেখুৱাবলৈ তেওঁলোকৰ আগত তোমালোকে নিজ নিজ ধৰ্ম্মকৰ্ম্ম নকৰিবা; তেনে কৰিলে, তোমালোকৰ স্বৰ্গত থকা পিতৃৰ ওচৰত তোমালোকৰ একো পুৰস্কাৰ নহ’ব।
\v 2 এই হেতুকে, তুমি যেতিয়া দান কৰা, তেতিয়া মানুহৰ পৰা প্ৰশংসা পাবলৈ কপটীয়াবিলাকৰ নিচিনাকৈ নাম-ঘৰে নাম-ঘৰে আৰু বাটে বাটে, নিজৰ আগে আগে ঢোল কোবাই নুফুৰিবা; মই তোমালোকক স্বৰূপকৈ কঁও, তেওঁলোকে নিজৰ নিজৰ পুৰস্কাৰ পালেই।
\v 3 কিন্তু তুমি যেতিয়া দান কৰা, তেতিয়া তোমাৰ সোঁ হাতে কি কৰে, বাঁও হাতক তাক জানিবলৈ নিদিবা;
\v 4 তেহে তোমাৰ দান গুপুত হ’ব, আৰু গুপুতে দেখা তোমাৰ পিতৃয়ে তোমাক প্ৰতিদান দিব।
\p
\v 5 আৰু তোমালোকে যেতিয়া প্ৰাৰ্থনা কৰা, তেতিয়া কপটীয়াবিলাকৰ নিচিনা নহবা; কিয়নো মানুহে দেখিবলৈ তেওঁলোকে নাম-ঘৰে নাম-ঘৰে আৰু আলিবাটৰ চুকে চুকে থিয় হৈ প্ৰাৰ্থনা কৰিবলৈ ভাল পায়। মই তোমালোকক স্বৰূপকৈ কঁও, তেঁওলোকে নিজ নিজ পুৰস্কাৰ পালেই।
\v 6 কিন্তু যেতিয়া তুমি প্ৰাৰ্থনা কৰা, তেতিয়া তোমাৰ ভিতৰ-কোঠালিত সোমোৱা, আৰু দুৱাৰ জপাই, গুপুতে থকা তোমাৰ পিতৃৰ আগত প্ৰাৰ্থনা কৰা; তাতে গুপুতে দেখা তোমাৰ পিতৃয়ে তোমাক প্ৰতিদান দিব।
\p
\v 7 আৰু প্ৰাৰ্থনা কৰা কালত তুমি পৰজাতিবিলাকৰ নিচিনাকৈ অনৰ্থক পুনৰুক্তি নকৰিবা; কিয়নো তেওঁলোকৰ বেচি কথাৰ কাৰণে শুনা যাব বুলি তেওঁলোকে ভাবে।
\v 8 এতেকে তোমালোক তেওঁলোকৰ নিচিনা নহবা; কিয়নো তোমালোকৰ কি কি প্ৰয়োজন আছে, তাক তোমালোকে তেওঁক খোজাৰ আগেয়ে, তোমালোকৰ পিতৃয়ে জানে।
\v 9 এই হেতুকে তোমালোকে এইদৰে প্ৰাৰ্থনা কৰা; হে আমাৰ স্বৰ্গত থকা পিতৃ, তোমাৰ নাম পূজনীয় হওক;
\v 10 তোমাৰ ৰাজ্য হওক; যেনেকৈ স্বৰ্গত, তেনেকৈ পৃথিবীতো তোমাৰ ইচ্ছা পূৰ হওক।
\v 11 আমাৰ প্ৰয়োজনীয় আহাৰ আজি আমাক দিয়া।
\v 12 আমাৰ ধৰুৱাহঁতক আমি যেনেকৈ ক্ষমা কৰিলোঁ, তেনেকৈ আমাৰো ধাৰ ক্ষমা কৰা।
\v 13 আমাৰ পৰীক্ষালৈ নিনিবা, কিন্তু পাপ আত্মাৰ পৰা আমাক ধৰি ৰাখা।
\v 14 কিয়নো তোমালোকে যদি লোকৰ অপৰাধ ক্ষমা কৰা, তেন্তে তোমালোকৰ পিতৃয়েও তোমালোকৰ অপৰাধ ক্ষমা কৰিব;
\v 15 কিন্তু তোমালোকে যদি লোকৰ অপৰাধ ক্ষমা নকৰা, তেন্তে তোমালোকৰ পিতৃয়েও তোমালোকৰ অপৰাধ ক্ষমা নকৰিব।
\p
\v 16 আৰু তোমালোকে যেতিয়া লঘোন দিয়া, তেতিয়া কপটিয়াবিলাকৰ নিচিনাকৈ মুখ মলিন নকৰিবা; কিয়নো তেওঁলোকে লঘোনীয়া বুলি মানুহক দেখুৱাবলৈ মুখ বিবৰ্ণ কৰে। মই তোমালোকক স্বৰূপকৈ কঁও, তেওঁলোকে নিজ নিজ পুৰস্কাৰ পালেই।
\v 17 কিন্তু তুমি লঘোন দিয়া সময়ত, মানুহৰ আগত নিজকে লঘোনীয়া নেদেখুৱাই, গুপুতে থকা তোমাৰ পিতৃৰ আগত নিজকে যেন লঘোনীয়া দেখুউৱা, এই নিমিত্তে তোমাৰ মূৰত তেল ঘঁহা, আৰু মুখো ধোৱা;
\v 18 তাতে গুপুতে দেখি থকা তোমাৰ পিতৃয়ে তোমাক প্ৰতিদান দিব।
\s সাংসাৰিক আৰু পৰমাৰ্থিক চিন্তা
\p
\v 19 যি ঠাইত পোকে আৰু মামৰে ক্ষয় কৰে, আৰু চোৰেও সিন্ধি দি চুৰ কৰে, এনে পৃথিবীত নিজলৈ ধন নাসাঁচিবা;
\v 20 কিন্তু য’তে পোক আৰু মামৰে ক্ষয় নকৰে, চোৰেও সিন্ধি দি নিদিয়ে, নে স্বৰ্গত নিজলৈ ধন সাঁচা।
\v 21 কিয়নো য’তে তোমাৰ ধন, ত’তে তোমাৰ মনো হ’ব।
\p
\v 22 চকুৱেই শৰীৰৰ প্ৰদীপ; এই হেতুকে তোমাৰ চকু যদি ভালে থাকে, তেন্তে তোমাৰ গোটেই শৰীৰ দীপ্তিময় হ’ব;
\v 23 কিন্তু তোমাৰ চকু যদি বেয়া হয়, তেন্তে তোমাৰ গোটেই শৰীৰ অন্ধকাৰময় হ’ব। এতেকে তোমাৰ অন্তৰৰ পোহৰ যদি আন্ধাৰ হয়, তেন্তে সেই আন্ধাৰেই কিমান গভীৰ।
\v 24 কোনেও দুজনা গৰাকীত খাটিব নোৱাৰে; কিয়নো তেওঁ এজনক ঘিণ কৰি, আন জনক ভাল পাব; নাইবা এজনত আসক্ত হৈ, আন জনক হেয়জ্ঞান কৰিব; তোমালোকে ঈশ্বৰ আৰু ধন, এই উভয়তে খাটিব নোৱাৰা।
\p
\v 25 এই হেতুকে মই তোমালোকক কঁও, কি ভোজন কৰিম, বা কি পান কৰিম? এই বুলি প্ৰাণৰ নিমিত্তে, নাইবা কি পিন্ধিম? এই বুলি শৰীৰৰ নিমিত্তে চিন্তা নকৰিবা। আহাৰতকৈ প্ৰাণ, আৰু বস্ত্ৰতকৈ শৰীৰ শ্ৰেষ্ঠ নহয় নে?
\v 26 আকাশৰ চৰাইবোৰলৈ চোৱা; সেইবোৰে নবয়, নাদায়, আৰু মেৰতো নচপায়; তথাপি তোমালোকৰ স্বৰ্গীয় পিতৃয়ে সেইবোৰকো আহাৰ দিয়ে। তোমালোক সেইবোৰতকৈ অধিক মূল্যবান নোহোৱা নে?
\v 27 আৰু তোমালোকৰ মাজৰ কোনে চিন্তা কৰি নিজৰ আয়ুস এহাতকে বঢ়াব পাৰে?
\v 28 আৰু বস্ত্ৰলৈ বা কিয় চিন্তা কৰা? পথাৰৰ কনাৰি ফুল কেনেকৈ বাঢ়ে, তাক ভাবি চোৱা; সেইবোৰে শ্ৰম নকৰে, সূতাও নাকাটে;
\v 29 তথাপি মই তোমালোকক কঁও, চলোমন নিজৰ সকলো ঐশ্বৰ্য্যেৰে সৈতেও সেইবোৰৰ এটাৰ নিচিনা বিভূষিত নাছিল।
\v 30 এতেকে, পথাৰৰ যি বন আজি আছে, কাইলৈ জুইশালত পেলোৱা হ’ব, তাকো যদি ঈশ্বৰে এনেকৈ ভূষিত কৰে, তেন্তে হে অল্পবিশ্বাসীবিলাক, তেওঁ তাতকৈ তোমালোকক ভূষিত কৰে, তেন্তে হে অল্পবিশ্বাসীবিলাক, তেওঁ তাতকৈ তোমালোকক ভূষিত নকৰিব নে?
\v 31 এই হেতুকে কি খাম? কি পান কৰিম? বা কি পিন্ধিম? এই বুলি চিন্তা নকৰিবা।
\v 32 কিয়নো পৰজাতিবিলাকে এই সকলোকে বিচাৰে; আৰু এই সকলোবোৰৰ যে তোমালোকৰ প্ৰয়োজন, তাক তোমালোকৰ স্বৰ্গীয় পিতৃয়ে জানে।
\v 33 কিন্তু তোমালোকে প্ৰথমে তেওঁৰ ৰাজ্য আৰু ধাৰ্ম্মিকতা বিচাৰা; তাতে এই সকলোও তোমালোকক দিয়া হ’ব।
\p
\v 34 এতেকে কাইলৈৰ নিমিত্তে চিন্তা নকৰিবা; কিয়নো কাইলৈয়ে নিজে নিজলৈ চিন্তা কৰিব। দিনৰ যি কষ্ট, দিনটোলৈ সেয়ে যথেষ্ট।
\c 7
\cl – ৭ অধ্যায়।
\s লোকৰ দোষ বিচৰা
\p
\v 1 তোমালোকে পৰৰ বিচাৰ নকৰিবা, তেহে তোমালোকৰো বিচাৰ কৰা নহ’ব।
\v 2 কিয়নো যেনেকুৱা বিচাৰেৰে তোমালোকৰো বিচাৰ কৰা হ’ব; আৰু যি জোখেৰে তোমালোকে জোখা, সেই জোখেৰে তোমালোকলৈকো জোখা হ’ব।
\v 3 তুমি নিজৰ চকুত থকা চতিলৈ মন নকৰি, ভায়েৰাৰ চকুত থকা কুটাডালিলৈ কিয় চাইছা?
\v 4 আৰু চোৱা, নিজৰ চকুত চতি এডাল থাকোঁতেই, তোমাৰ চকুৰ পৰা কূটাডালি উলিয়াবলৈ দিয়া, এই কথা ভায়েৰাক কেনেকৈ কব পাৰা?
\v 5 হে কপটিয়া প্ৰথমতে নিজৰ চকুৰ পৰা সেই চতি উলিয়াই পেলোৱা, তেহে তোমাৰ ভায়েৰাৰ চকুৰ পৰা কুটাডালি উলিয়াবলৈ ভালকৈ দেখিবা।
\p
\v 6 কুকুৰবোৰক পবিত্ৰ বস্তু নিদিবা; আৰু তোমালোকৰ মুকুতা গাহৰিৰ আগত নেপেলাবা; কিজানি সিহঁতে সেইবোৰক ভৰিৰে গচকে, আৰু ঘূৰি তোমালোককো ছিৰি পেলায়!
\s প্ৰাৰ্থনালৈ উদ্যোগ; সৰ্ব্বোত্তম বিধি
\p
\v 7 খোজা, তেহে তোমালোকক দিয়া হ’ব; বিচাৰা, তেহে পাবা; টুকৰিওৱা, তেহে তোমালোকলৈ দুৱাৰ মুকলি কৰা হ’ব।
\v 8 কিয়নো যেয়ে খোজে, সেয়ে পায়; যেয়ে বিচাৰে, সেয়ে দেখা পায়; আৰু যেয়ে টুকুৰিয়ায়, তালৈকে দুৱাৰ মুকলি কৰা হয়।
\v 9 কিয়নো পুতেকে পিঠা খুজিলে তাক শিল দিব, মাছ খুজিলে সাপ দিব,
\v 10 তোমালোকৰ মাজত এনে কোন মানুহ আছে?
\v 11 এই হেতুকে তোমালোকে দুৰ্জন হৈয়ো নিজৰ সন্তানক যদি ভাল বস্তু দিব জানা, তেন্তে তাতকৈয়ো তোমালোকৰ স্বৰ্গত থকা পিতৃয়ে তেওঁত খোজাবিলাকক ভাল বস্তু নিদিব নে?
\v 12 এতেকে, সকলো বিষয়তে, লোকে তোমালোকক যেনে ব্যৱহাৰ কৰিলে, তোমালোকে ভাল পোৱা, তোমালোকেও তেওঁলোকক তেনে ব্যৱহাৰ কৰা; কিয়নো এয়ে বিধান আৰু ভাববাদীসকলৰ বাক্যৰ সাৰ।
\s স্বৰ্গীয় পথত চলিবৰ উদগনি
\p
\v 13 ঠেক দুৱাৰেদি সোমোৱা; কিয়নো যি দুৱাৰে আৰু যি বাটে সৰ্ব্বনাশলৈ নিয়ে, সেই দুৱাৰ বহল, বাটো মুকলি, আৰু সেয়েদি সোমোৱাও অনেক।
\v 14 কিয়নো যি দুৱাৰে আৰু যি বাটে জীৱনলৈ নিয়ে, সেই দুৱাৰ ঠেক, বাটো চেপ, আৰু তাক পোৱা লোকো তাকৰ।
\p
\v 15 যিবোৰে ভাৰি-কোৱা ভাববাদীয়ে মেৰৰ বেশ ধৰি তোমালোকৰ ওচৰলৈ আহে; কিন্তু ভিতৰে গ্ৰাসকাৰী ৰাংকুকুৰ, সিঁহতলৈ সাৱধান হোৱা।
\v 16 সিহঁতৰ কৰ্ম্মফলৰ দ্বাৰাই তোমালোকে সিহঁতক চিনিবা। মানুহে কাঁইট গছৰ পৰা দ্ৰাক্ষাগুটি, বা পুলি কাঁইটৰ পৰা ডিমৰু গুটি পাৰে নে?
\v 17 সেইদৰে সকলো ভাল গছে ভাল গুটি ধৰে; কিন্তু বেয়া গছেহে বেয়া গুটি ধৰে।
\v 18 ভাল গছে বেয়া গুটি ধৰিব নোৱাৰে; বেয়া গছেও ভাল গুটি ধৰিব নোৱাৰে।
\v 19 যি গছে ভাল গুটি নধৰে, তাক কাটি, জুইত পেলোৱা হয়।
\v 20 এতেকে তোমালোকে ফলৰ দ্বাৰাই সিহঁতক চিনিবা।
\v 21 যিবিলাকে মোক প্ৰভু প্ৰভু বোলে, তেওঁলোকে সকলোৱে যে স্বৰ্গৰাজ্যত সোমাব, এনে নহয়; কিন্তু যি জনে স্বৰ্গত থকা মোৰ পিতৃৰ ইচ্ছা পালন কৰে, সেই জনহে সোমাব।
\v 22 সেই দিনা অনেকে মোক ক’ব, হে প্ৰভু, হে প্ৰভু, আমি তোমাৰ নামেৰে ভাবোক্তি প্ৰচাৰ কৰা নাই নে? আৰু তোমাৰ নামেৰে ভূতবোৰক খেদোৱা নাই নে? আৰু তোমাৰ নামেৰে অনেকে পৰাক্ৰম কাৰ্য্য কৰা নাই নে?
\v 23 তেতিয়া মই সিহঁতক স্পষ্টকৈ ক’ম, মই তঁহতক কেতিয়াও জনা নাই; হে অধৰ্ম্মাচাৰীবোৰ, মোৰ ওচৰৰ পৰা দূৰ হ।
\p
\v 24 যি কোনোৱে মোৰ এই সকলো বাক্য শুনি পালন কৰে, শিলৰ ওপৰত ঘৰ সজা নিৰ্ব্বুদ্ধি মানুহৰ লগত তেওঁৰ তুলনা দিয়া হ’ব।
\v 25 পাছে বৰষুণ আনিলত, ধল আহিল, আৰু বতাহ বলাত সেই ঘৰত খুন্দা লাগিলহি; কিন্তু তাৰ পোত শিলৰ ওপৰত হোৱা হেতুকে, সি নপৰিল।
\v 26 আৰু যি কোনোৱে মোৰ এই সকলো বাক্য শুনি পালন নকৰে, বালিৰ ওপৰত ঘৰ সজা নিৰ্ব্বুদ্ধি মানুহৰ লগত তেওঁৰ তুলনা দিয়া হ’ব।
\v 27 তাতে বৰষুণ আনিলত, ধল আহিল, আৰু বতাহ বলাত সেই ঘৰত খুন্দা লাগিলত, সি পৰিল; আৰু তাৰ ঘোৰ পতন হ’ল।
\v 28 যীচুৱে এই সকলো বাক্য কৈ এটালত, লোকসমূহে তেওঁৰ উপদেশত বিস্ময় মানিলে;
\v 29 কিয়নো তেওঁ তেওঁবিলাকৰ অধ্যাপকসকলৰ দৰে উপদেশ নিদি, ক্ষমতাপন্ন জনৰ দৰে তেওঁবিলাকক উপদেশ দিলে।
\c 8
\cl ৮ অধ্যায়।
\s যীচুৱে এজন কুষ্ঠ ৰোগীক সুস্থ কৰা
\p
\v 1 পাছে তেওঁ পৰ্ব্বতৰ পৰা নামিলত, বহু মানুহৰ দল তেওঁৰ পাছ্ত গ’ল।
\v 2 আৰু চোৱা, এজন কুষ্ঠ ৰোগী তেওঁৰ ওচৰলৈ আহি, তেওঁক প্ৰণিপাত কৰি ক’লে, হে প্ৰভু, আপুনি যদি ইচ্ছা কৰে, তেন্তে মোক শুচি কৰিব পাৰে।
\v 3 তাতে তেওঁ হাত মেলি তাক চুই ক’লে, মই ইচ্ছা কৰিছোঁ; শুচি হোৱা। তেতিয়াই তাৰ কুষ্ঠৰোগ সুস্থ কৰা হ’ল।
\v 4 পাছে যীচুৱে তাক ক’লে, সাৱধান হোৱা; এই কথা কাকো নকবা; কিন্তু যোৱা, পুৰোহিতৰ আগত নিজকে দেখুৱাগৈ, আৰু লোকৰ আগত সাক্ষ্য দিবলৈ, মোচিৰ নিৰূপিত নৈবেদ্য উৎসৰ্গ কৰাগৈ।
\s এশৰ সেনাপতিৰ বন্দীক সুস্থ কৰা
\p
\v 5 তেওঁ কফৰনাহূমত সোমালত, এশৰ সেনাপতি এজনে তেওঁৰ ওচৰলৈ আহি, তেওঁক বিনয় কৰি ক’লে,
\v 6 হে প্ৰভু, মোৰ এটা বন্দী জঠৰ ৰোগত অতিশয় যাতনা পাই, ঘৰত পৰি আছে।
\v 7 তেতিয়া তেওঁ তেওঁক ক’লে, মই গৈ তাক সুস্থ কৰিম।
\v 8 সেই সেনাপতিয়ে উত্তৰ দি ক’লে, হে প্ৰভু, আপুনি যে মোৰ ঘৰৰ ভিতৰত সোমাবগৈ, মই এনে যোগ্য নহঁও; কিন্তু এষাৰ বাক্য মাথোন কওক, তাতে মোৰ বন্দী সুস্থ হ’ব।
\v 9 কিয়নো ময়ো পৰৰ অধীন মানুহ হৈছোঁ; মোৰ অধীনেও সেনাবিলাক আছে; মই এটাক যা বুলিলে, সি যায়; আনটোক আহ বুলিলে, সি কৰে।
\v 10 যীচুৱে এই কথা শুনি বিস্ময় মানি, পাছে পাছে অহাবিলাকক ক’লে, মই তোমালোকক স্বৰূপকৈ কঁও, ইস্ৰায়েলৰ মাজতো মই ইমান বিশ্বাস পোৱা নাই।
\v 11 আৰু মই তোমালোকক কঁও, অনেকে পূব আৰু পশ্চিমৰ পৰা আহি, অব্ৰাহাম, ইচ্‌হাক, আৰু যাকোবৰ লগত স্বৰ্গৰাজ্যত বহিব;
\v 12 কিন্তু ৰাজ্যৰ সন্তানবিলাকক বাহিৰৰ আন্ধাৰত পেলোৱা হ’ব; তাতে ক্ৰন্দন আৰু দাঁত কৰচনি হ’ব।
\v 13 পাছে যীচুৱে সেই সেনাপতিক কলে, তুমি যোৱা; যি দৰে বিশ্বাস কৰিলা, সেইদৰে তোমালৈ হওক। তাতে সেই বন্দী সেই সময়তেই সুস্থ হ’ল।
\s পিতৰৰ শাহুৱেকৰ জ্বৰ ভাল কৰা
\p
\v 14 পাছে যীচুৱে পিতৰৰ ঘৰত সোমাই, তেওঁৰ শাহুৱেকক জ্বৰত পৰি থকা দেখিলে।
\v 15 তাতে যীচুৱে তেওঁ তেওঁৰ হাত চুলতে, জ্বৰ এৰিলে, আৰু তেওঁ উঠি তেওঁৰ সেৱা-শুশ্ৰুষা কৰিলে।
\v 16 পাছে সন্ধ্যা হ’লত, মানুহবিলাকে অনেক ভূতে পোৱা মানুহ তেওঁৰ ওচৰলৈ আনিলত, তেওঁ বাক্যেৰে সেই আত্মাবোৰ খেদালে, আৰু সকলো ৰোগীক সুস্থ কৰিলে।
\v 17 তেৱেঁই আমাৰ দুৰ্ব্বলতা ল’লে, আৰু আমাৰ ৰোগবোৰ নিলে, এই যি বচন যিচয়া ভাববাদীৰ দ্বাৰাই কোৱা হৈছিল, এই বচন সিদ্ধ হবলৈ এইদৰে ঘটিল।
\p
\v 18 পাছে যীচুৱে নিজৰ চাৰিওফালে বহু মানুহৰ দল দেখি, সিপাৰলৈ যাবলৈ আজ্ঞা দিলে।
\v 19 সেই সময়ত এজন অধ্যাপকে আহি তেওঁক কলে, হে গুৰু, আপুনি য’লৈকে যায়, ত’লৈকে ময়ো আপোনাৰ পাছে পাছে যাম।
\v 20 যীচুৱে তেওঁক ক’লে, শিয়ালৰ গাঁত, আৰু আকাশৰ চৰাইৰো বাহ আছে; কিন্তু মানুহৰ পুত্ৰৰ নিজৰ মূৰ থবলৈ ঠাই নাই।
\v 21 পাছে শিষ্যবিলাকৰ মাজৰ আন এজনে তেওঁক ক’লে, হে প্ৰভু প্ৰথমতে গৈ, মোৰ পিতৃক মৈদাম দিবলৈ মোক অনুমতি দিয়ক।
\v 22 যীচুৱে তেওঁক কলে, তুমি মোৰ পাছে পাছে আহাঁ; মৃতবিলাকে নিজৰ নিজৰ মৃতবিলাকক মৈদাম দিয়ক।
\s ধুমুহা বতাহ শান্ত কৰা
\p
\v 23 পাছে তেওঁ নাৱত উঠিলত, তেওঁৰ শিষ্যবিলাক তেওঁৰ পাছত গ’ল।
\v 24 তেতিয়া চোৱা, সাগৰত বৰ ধুমুহা বতাহ হোৱাত, ঢৌৱেৰে নাওখন ঢকা হ’ল; কিন্তু তেওঁ টোপনিতে আছিল।
\v 25 তেতিয়া তেওঁলোকে ওচৰলৈ গৈ, তেওঁক জগাই ক’লে, হে প্ৰভু, ৰক্ষা কৰক; আমি মৰোঁহে।
\v 26 তাতে তেওঁ তেওঁলোকক ক’লে, হে অল্প-বিশ্বাসীবিলাক, তোমালোক কিয় ভয়াতুৰ হৈছা? পাছে তেওঁ উঠি, বতাহ আৰু সাগৰক ডবিয়ালে; তেতিয়া অতি শান্ত হ’ল।
\v 27 তাতে সেই মানুহবিলাকে বিস্ময় মানি ক’লে, এঁও নো কেনে মানুহ! বতাহ আৰু সাগৰেও যে এওঁৰ কথা মানে!
\s দুজন মানুহৰ পৰা ভূত খেদোৱা
\p
\v 28 পাছে তেওঁ পাৰ হৈ, গাদাৰীয়াবিলাকৰ দেশলৈ গলত, ভূতে পোৱা দুজন মানুহ মৈদামনিৰ পৰা ওলাই, তেওঁৰ আগত উপস্থিত হ’ল; সিহঁতে এনে ভয়ানক আছিল যে, কোনেও সেই বাটেদি যাব নোৱাৰিছিল।
\v 29 তাতে চোৱা, সিহঁতে আটাহ পাৰি ক’লে, হে ঈশ্বৰৰ পুত্ৰ, আপোনাৰ লগত আমাৰ কি কাম? নিৰূপিত সময়ৰ পূৰ্ব্বেই আমাক যাতনা দিবলৈ আহিল নে?
\v 30 সেই সময়ত সিহঁতৰ পৰা দূৰৈত, বৰ এজাক গাহৰি চৰি আছিল।
\v 31 তাতে ভূতবোৰে তেওঁক বিনয় কৰি ক’লে, আপুনি যদি আমাক খেদায়, তেন্তে সেই গাহৰি জাকলৈকে আমাক পঠিয়াই দিয়ক।
\v 32 তাতে তেওঁ সিঁহতক ক’লে, যাঁহক। তেতিয়া সিঁহতে বাহিৰ ওলাই, গাহৰিবোৰত সোমালগৈ; আৰু চোৱা, সেই গোটেই জাকেই বৰকৈ লৰি গৈ, গৰাৰ পৰা সাগৰত পৰি, পানীত বুৰি মৰিল।
\v 33 পাছে ৰখীয়াবোৰে পলাই নগৰলৈ গৈ সকলো ঘটনা আৰু ভূতে পোৱা দুজনৰ বিষয়েও সম্বাদ দিলেগৈ।
\v 34 তাতে চোৱা, নগৰৰ সমুদায় মানুহ যীচুৱে সৈতে সাক্ষাৎ কৰিবলৈ ওলাই আহিল; আৰু তেওঁক দেখা পালত, তেওঁবিলাকৰ সীমাৰ পৰা যাবলৈ তেওঁক বিনয় কৰিলে।
\c 9
\cl ৯ অধ্যায়।
\s যীচুৱে এজন জঠৰ ৰোগীক সুস্থ কৰা
\p
\v 1 পাছে তেওঁ নাৱত উঠি পাৰ হৈ নিজৰ নগৰলৈ আহিল।
\v 2 আৰু চোৱা, মানুহবিলাকে, শয্যাত পৰি থকা এজন জঠৰ ৰোগীক তেওঁৰ ওচৰলৈ আনিলে। তাতে যীচুৱে তেওঁবিলাকৰ বিশ্বাস দেখি, সেই জঠৰ ৰোগীক ক’লে, বোপা, নিৰ্ভয় হোৱা; তোমাৰ পাপ ক্ষমা কৰা হ’ল।
\v 3 তাতে চোৱা, কেইজনমান অধ্যাপকে মনতে ক’লে, এঁও ঈশ্বৰনিন্দা কৰিছে।
\v 4 তাতে যীচুৱে তেওঁলোকৰ ভাব জানি ক’লে, তোমালোকৰ অন্তৰত কিয় কুভাব কৰিছাহঁক?
\v 5 কিয়নো তোমাৰ পাপ ক্ষমা কৰা হ’ল; নাইবা উঠি ফুৰা; এই দুটা কথাৰ কোনটো কবলৈ উজু?
\v 6 কিন্তু পৃথিবীত পাপ ক্ষমা কৰিবলৈ মানুহৰ পুত্ৰৰ যে ক্ষমতা আছে, ইয়াক তোমালোকে জানিবলৈ, তেতিয়া তেওঁ জঠৰ ৰোগীজনক কলে, উঠা, তোমাৰ শয্যা তুলি লৈ নিজৰ ঘৰলৈ যোৱা।
\v 7 তাতে তেওঁ উঠি নিজৰ ঘৰলৈ গ’ল। ইয়াকে দেখি লোকসমূহৰ ভয় লাগিল; আৰু তেওঁ উঠি নিজৰ ঘৰলৈ গ’ল।
\v 8 ইয়াকে দেখি লোকসমূহৰ ভয় লাগিল; আৰু যি ঈশ্বৰে মানুহক এনে ক্ষমতা দিলে, তেওঁৰ স্তুতি কৰিলে।
\s মথিক আহ্বান কৰা; লঘোনৰ বিষয়ে শিক্ষা
\p
\v 9 যীচুৱে তাৰ পৰা যাওঁতে, মথি নামেৰে এজন মানুহক কৰ লোৱা চ’ৰাত বহি থকা দেখা পাই, তেওঁক ক’লে, মোৰ পাছে পাছে আঁহা। তাতে তেঁও উঠি, তেঁওৰ পাছে পাছে গ’ল।
\v 10 ইয়াৰ পাছত চোৱা, তেওঁ ঘৰত ভোজন কৰিবলৈ বহোতে, অনেক কৰতোলা আৰু পাপী মানুহ আহি, যীচু আৰু তেওঁৰ শিষ্যবিলাকৰ লগত বহিল।
\v 11 ফৰীচীবিলাকে ইয়াকে দেখি, তেওঁৰ শিষ্যবিলাকক সুধিলে, তোমালোকৰ গুৰুৱে কৰতোলা আৰু পাপীবোৰে সৈতে কিয় ভোজন কৰে?
\v 12 তেওঁ তাকে শুনি ক’লে, নিৰোগী মানুহৰ বেজত সকাম নাই, কিন্তু ৰোগীৰহে সকাম আছে।
\v 13 তোমালোক যোৱা, মই বলিদান নোখোজো, দয়াহে খোজো, এই বচনৰ অৰ্থ শিকাগৈ। কিয়নো মই ধাৰ্ম্মিকক নহয়, কিন্তু পাপীকহে নিমন্ত্ৰণ কৰিবলৈ আহিছোঁ।
\p
\v 14 তেতিয়া যোহনৰ শিষ্যবিলাকে তেওঁৰ ওচৰলৈ আহি ক’লে, আমি আৰু ফৰীচীবিলাকেও বাৰে বাৰে লঘোন দিঁও, কিন্তু আপোনাৰ শিষ্যবিলাকে লঘোন নিদিয়ে, ইয়াৰ কাৰণ কি?
\v 15 তেতিয়া যীচুৱে তেওঁলোকক ক’লে, যিমান দিন সখিবিলাকৰ লগত দবা থাকে, সিমান দিনলৈ তেওঁলোকে শোক কৰিব পাৰে নে? কিন্তু যি দিনা তেওঁলোকৰ লগৰ পৰা দৰাক নিয়া হয়, এনে দিন আহিব, তেতিয়া তেওঁলোকে লঘোন দিব।
\v 16 কোনেও পুৰণি বস্ত্ৰত মৰুৱা কাপোৰৰ টাপলি নামাৰে; কিয়নো যি ডোখৰেৰে টাপলি মাৰে, সেয়ে সেই বস্ত্ৰক ফালি নিয়ে; তাতে ফটা সৰহহে হয়।
\v 17 আৰু মানুহে নতুন দ্ৰাক্ষাৰস পুৰণি ছালৰ মোটত নথয়; তেনে কৰিলে, মোটবোৰ ফাটি যায়, ৰসো বৈ ঢুকায়, আৰু মোটো নষ্ট হয়, কিন্তু নতুন দ্ৰাক্ষাৰস নতুন মোটতহে থয়, তেহে দুয়োৰো ৰক্ষা হয়।
\s এজনী ৰোগীক সুস্থ কৰা; যায়ীৰৰ জীয়েকক জীৱন দিয়া
\p
\v 18 তেওঁ তেওঁলোকক এইবোৰ কথা কঁওতেই, চোৱা, এজন শাসনকৰ্ত্তাই আহি তেওঁক প্ৰণিপাত কৰি ক’লে, মোৰ ছোৱালীজনী এতিয়াই মৰিল; কিন্তু আপুনি আহি তাইৰ গাত দিয়ক, তাতে তাই জীব।
\v 19 তেতিয়া যীচু উঠি, নিজৰ শিষ্যবিলাকে সৈতে তেওঁৰ পাছে পাছে গল।
\v 20 আৰু চোৱা, বাৰ বছৰ তেজ-যোৱা ৰোগ ভোগ কৰা এজনী তিৰোতাই তেওঁৰ পাছফালেদি আহি, তেওঁৰ কাপোৰৰ দহি চুলে;
\v 21 কিয়নো তেওঁ মনতে কৈছিল, মই যদি অকল তেওঁৰ কাপোৰকে চুবলৈ পাঁও, তেওঁ ৰক্ষা পাম।
\v 22 তেতিয়া যীচুৱে মুখ ঘূৰাই তেওঁক দেখি ক’লে, আইটি, নিৰ্ভয় হোৱা; তোমাৰ বিশ্বাসেই তোমাক ৰক্ষা কৰিলে। সেই সময়ৰে পৰা সেই তিৰোতা গৰাকী সুস্থ হ’ল।
\v 23 পাছে যীচুৱে সেই শাসনকৰ্ত্তাৰ ঘৰ পাই, বাঁহী বজোৱাবিলাক আৰু কন্দা-কটা কৰা লোকসমূহক দেখি ক’লে,
\v 24 আঁতৰ হোৱাহঁক। কিয়নো ছোৱালী মৰা নাই, টোপনিত আছে।
\v 25 তাতে তেওঁলোকে তেওঁক হাঁহিলে। কিন্তু লোকসমূহক বাহিৰ কৰা হলত, তেঁও ভিতৰলৈ সোমাই, ছোৱালীৰ হাতত ধৰিলত, তাই উঠিল।
\v 26 তাতে ইয়াৰ যশস্যা সেই গোটেইখন দেশতে ব্যাপি গল।
\s দুজন অন্ধ আৰু এজন বোবাক সুস্থ কৰা
\p
\v 27 যীচু তাৰ পৰা যাওঁতে, দুজন অন্ধই তেওঁৰ পাছে পাছে গৈ, হে দায়ূদৰ সন্তান, আমাক দয়া কৰক, এই বুলি আটাহ পাৰি ক’লে।
\v 28 পাছে তেওঁ ঘৰ সোমালত, সেই অন্ধ দুজন তেওঁৰ ওচৰলৈ আহিল। তেতিয়া যীচুৱে তেওঁলোকক সুধিলে, ইয়াক কৰিবলৈ মোৰ শক্তি আছে বুলি তোমালোকে বিশ্বাস কৰিছা নে? তেওঁলোকে তেওঁক ক’লে, হয় প্ৰভু।
\v 29 তেতিয়া তেওঁ তেওঁলোকৰ চকু চুই ক’লে, তোমালোকৰ বিশ্বাসৰ দৰেই তোমালোকলৈ হওক।
\v 30 তাতে তেওঁলোকৰ চকু মুকলি হ’ল। আৰু যীচুৱে তেওঁলোকক কঠোৰ আজ্ঞা দি ক’লে, সাৱধান হোৱা; কাকো নজনাবা।
\v 31 কিন্তু তেওঁলোকে ওলাই গৈ, সেই গোটেইখন দেশতে তেওঁৰ যশস্যা প্ৰকাশ কৰিলে।
\p
\v 32 তেওঁলোকে যাওঁতে, চোৱা, মানুহবিলাকে ভূতে পোৱা এটা বোবাক তেওঁৰ ওচৰলৈ আনিলে।
\v 33 তেতিয়া সেই ভূতক খেদোৱা হলত, বোবাই কথা কবলৈ ধৰিলে। তাতে লোকসমূহে বিস্ময় মানি ক’লে, ভূত-ৰজাৰ দ্বাৰাই সি ভূতবোৰক খেদায়।
\v 34 কিন্তু ফৰীচীবিলাকে ক’লে, ভূত ৰজাৰ দ্বাৰাই সি ভূতবোৰক খেদায়।
\s বাৰ জন পাঁচনিক আদেশ দি পঠিওৱা
\p
\v 35 পাছে যীচুৱে সকলো নগৰ আৰু গাঁৱত ফুৰি ফুৰি, তেওঁলোকৰ নামঘৰবোৰত উপদেশ দিলে, ৰাজ্যৰ শুভবাৰ্ত্তা প্ৰচাৰ কৰিলে, আৰু সকলো বিধৰ ৰোগ আৰু সকলো বিধৰ নৰিয়া সুস্থ কৰিলে।
\v 36 আৰু মানুহবিলাকক দেখি, তেওঁলোকলৈ তেওঁৰ মৰম লাগিল; কিয়নো তেওঁলোক ৰখীয়া নোহোৱা মেৰৰ নিচিনা, দুঃখিত আৰু ক্লান্ত হৈ পৰিছিল।
\v 37 তেতিয়া তেওঁ নিজৰ শিষ্যবিলাকক ক’লে, শস্য সৰহ, কিন্তু বনুৱা তাকৰ।
\v 38 এই হেতুকে নিজৰ শস্যক্ষেত্ৰলৈ বনুৱাবিলাকক পঠাই দিবলৈ, শস্যৰ গৰাকীত প্ৰাৰ্থনা কৰা।
\c 10
\cl ১০ অধ্যায়।
\p
\v 1 তেতিয়া তেওঁ নিজৰ বাৰ জন শিষ্যক ওচৰলৈ মাতি, অশুচি আত্মাক খেদাবলৈ, আৰু সকলো বিধৰ ৰোগৰ আৰু সকলো বিধৰ নৰিয়া সুস্থ কৰিবলৈ তেওঁলোকক ক্ষমতা দিলে।
\v 2 সেই বাৰ জন পাঁচনিৰ নাম এই; প্ৰথম চিমোন, যিজন পিতৰো বোলে, আৰু তেওঁৰ ভায়েক আন্দ্ৰিয়, চিবদিয়ৰ পুতেক যাকোব
\v 3 আৰু তেওঁৰ ভায়েক যোহন, ফিলিপ আৰু বাৰ্থলময়, থোমা আৰু কৰতোলা মথি, আল্‌ফয়ৰ পুতেক যাকোব আৰু থদ্দেয়,
\v 4 কনানী চিমোন আৰু ইস্কৰিয়োতীয়া যিহূদা, এৱেঁই তেওঁক শ্ত্ৰুক হাতত শোধাই দিছিল।
\p
\v 5 এই বাৰ জনক যীচুৱে পঠাই দি এই আদেশ দিলে, বোলে,
\v 6 পৰজাতিবিলাকৰ কোনো বাটেদি নাযাবা; চমৰিয়াৰ কোনো নগৰত নোসোমাবা; কিন্তু তাতকৈ ইস্ৰায়েলবংশৰ হেৰোৱা মেৰৰ ওচৰলৈ যোৱা।
\v 7 আৰু যাওঁতে যাওঁতে, ঘোষণা কৰি কবা, স্বৰ্গৰাজ্য ওচৰ হ’ল।
\v 8 নৰিয়াবিলাকক সুস্থ কৰিবা, মৃতবিলাকক তুলিবা, কুষ্ঠ ৰোগীবিলাকক শুচি কৰিবা, ভূতবোৰক খেদাবা; বিনামূল্যে তোমালোকে পালা, বিনামূল্যেই দান কৰিবা।
\v 9 তোমালোকে নিজ নিজ টঙালিত সোণ বা ৰূপ বা তাম,
\v 10 আৰু বাটৰ নিমিত্তে জোলোঙা, নাইবা দুটা চোলা, পাদুকা, লাখুটি, এইবোৰ নলবা; কিয়নো বনুৱা নিজৰ আহাৰৰ যোগ্য।
\v 11 আৰু তোমালোকে যি কোনো নগৰত বা গাৱঁত সোমাৱা, তাত কোন মানুহ যোগ্য, ইয়াৰ বিচাৰ ল’বা; আৰু তাৰ পৰা ওলাই নোযোৱামানে তাতে থাকিবা।
\v 12 আৰু ঘৰত সোমাওঁতে, তেওঁক মঙ্গলবাদ কৰিবা।
\v 13 আৰু সেই ঘৰ যদি যোগ্য হয়, তেন্তে তোমালোকৰ কুশল তোমালোকলৈ উলটি আহক।
\v 14 আৰু যি কোনোৱে তোমালোকক গ্ৰাহ্য নকৰে আৰু তোমালোকৰ বাক্যও নুশুনে, সেই ঘৰ বা নগৰৰ পৰা ওলাই যাওঁতে, তোমালোকৰ ভৰিৰ ধূলিও জোকাৰি পেলাবা।
\v 15 মই তোমালোকক স্বৰূপকৈ কওঁ, মহা-বিচাৰৰ দিনা সেই নগৰৰ দশাতকৈ চদোম আৰু ঘমোৰা দেশৰ দশা সহিবলৈ লঘু হ’ব।
\p
\v 16 চোৱা, ৰাংকুকুৰৰ মাজলৈ মেৰস্বৰূপ মই তোমালোকক পঠাইছোঁ; এই হেতুকে তোমালোকে সাপৰ দৰে টেঙৰ, আৰু কপৌৰ নিচিনা হোজা হোৱা।
\v 17 কিন্তু মানুহলৈ সাৱধান হোৱা; কিয়নো তেওঁলোকে বিচাৰসভাত তোমালোকক শোধাই দিব, আৰু তেওঁলোকৰ নাম-ঘৰবোৰত তোমালোকক কোবাব;
\v 18 দেশাধিপতি আৰু ৰজাবিলাকৰ আগলৈ, তেওঁবিলাকৰ আৰু পৰজাতিবিলাকলৈ সাক্ষ্যৰ অৰ্থে, মোৰ কাৰণে তোমালোকক নিয়া হ’ব।
\v 19 তেতিয়া কেনেকৈ বা কি কথা ক’ব লাগে, তালৈ চিন্তিত নহবা; কিয়নো কি কথা ক’ব লাগে, তালৈ চিন্তিত নহবা; কিয়নো কি কথা ক’ব লাগে, তালৈ চিন্তিত নহবা; কিয়নো কি কথা ক’ব লাগে, তাক সেই মুহূৰ্ত্ততে তোমালোকক দিয়া হ’ব।
\v 20 কিয়নো সেই কথা কঁওতা তোমালোক নোহোৱা, কিন্তু তোমালোকৰ পিতৃৰ আত্মাইহে তোমালোকৰ অন্তৰত কঁওতা।
\v 21 ককায়েকে ভায়েকক আৰু বাপেকে পুতেকক মৰণলৈ শোধাই দিব; আৰু সন্তানবিলাকে মাক-বাপেকৰ অহিতে উঠি, তেওঁলোকক বধ কৰাব।
\v 22 আৰু মোৰ নামৰ কাৰণে, তোমালোক সকলোৰে ঘৃণাৰ পাত্ৰ হ’বা; কিন্তু যি জনে শেষলৈকে সহি থাকে, সেই জনেই পৰিত্ৰাণ পাব।
\v 23 যেতিয়া এখন নগৰত তোমালোকক তাড়না কৰে, তেতিয়া আনখনলৈ পলাই যাবা; মই তোমালোকক স্বৰূপকৈ কঁও, তোমালোকে ইস্ৰায়েলৰ সকলো নগৰ ফুৰি এটোৱাৰ আগেয়ে, মানুহৰ পুত্ৰ আহিব।
\v 24 গুৰুতকৈ শিষ্য ওপৰ নহয়, প্ৰভুতকৈ দাসো ওপৰ নহয়।
\v 25 শিষ্য নিজৰ গুৰুৰ, আৰু দাস নিজৰ প্ৰভুৰ তুল্য হলেই তাৰ যথেষ্ট। তেওঁলোকে যদি ঘৰৰ গৰাকীকে বেলচবূব বুলিলে, তেন্তে তেওঁৰ পৰিয়ালক কিমান অধিক বুলিব!
\p
\v 26 এতেকে তোমালোকে তেওঁলোকলৈ ভয় নকৰিবা; কিয়নো যি প্ৰকাশিত নহ’ব, এনে কোনো ঢাকি থোৱা বস্তু নাই; আৰু যি জানিব পৰা নহ’ব, এনে লুকুৱা বস্তু নাই।
\v 27 আন্ধাৰত মই তোমালোকক যি কঁও, তাক তোমালোকক যি কঁও, তাক তোমালোকে পোহৰতে কবা; কাণত যি শুনা, তাক ঘৰৰ ওপৰৰ পৰা ঘোষণা কৰিবা।
\v 28 আৰু যিবিলাকে শৰীৰক বধ কৰে, আত্মাক বধ কৰিব নোৱাৰে, তেওঁলোকলৈ ভয় নকৰিবা; কিন্তু যি জনাই আত্মা আৰু শৰীৰ, এই দুয়োকো নৰকত নষ্ট কৰিব পাৰে, তেওঁলৈকে ভয় কৰিবা;
\v 29 দুটা ঘৰ-চিৰিকা এপইচালৈ নেবেচে নে? তথাপি তোমালোকৰ পিতৃৰ অনুমতিৰ বিনে সেইবোৰৰ এটিও মাটিত নপৰে।
\v 30 তোমালোকৰ মূৰৰ আটাইবোৰ চুলিও গণা হৈছে।
\v 31 এই হেতুকে ভয় নকৰিবা; তোমালোক অনেক ঘৰচিৰিকাতকৈ বহুমূলীয়া।
\v 32 এতেকে মানুহৰ আগত যি কোনোৱে মোক স্বীকাৰ কৰে, স্বৰ্গত থকা মোৰ পিতৃৰ আগত ময়ো তেওঁক স্বীকাৰ কৰিম;
\v 33 কিন্তু মানুহৰ আগত যি কোনোৱে মোক অস্বীকাৰ কৰে, স্বৰ্গত থকা মোৰ পিতৃৰ আগত ময়ো তেওঁক অস্বীকাৰ কৰিম।
\p
\v 34 মই পৃথিবীত শান্তি দিবলৈ আহিলোঁ, ইয়াক নাভাবিবা, শান্তি দিবলৈ নহয়, কিন্তু তৰোৱাল দিবলৈহে আহিলোঁ।
\v 35 বাপেকৰ বিৰুদ্ধে পুতেকৰ, মাকৰ বিৰুদ্ধে জীয়েকৰ, শাহুৱেকৰ বিৰুদ্ধে বোৱাৰীয়েকৰ ভেদ জন্মাবলৈহে আহিলোঁ;
\v 36 আৰু মানুহৰ নিজৰ পৰিয়ালেই তেওঁৰ শত্ৰু হ’ব।
\v 37 যি কোনোৱে নিজৰ পিতৃ বা মাতৃক মোতকৈ অধিক প্ৰীতি কৰে, তেওঁ মোৰ যোগ্য নহয়; আৰু যি কোনোৱে নিজৰ পুতেক বা জীয়েকক মোতকৈ অধিক প্ৰীতি কৰে, তেওঁ মোৰ যোগ্য নহয়।
\v 38 আৰু যি কোনোৱে নিজৰ ক্ৰুচ লৈ মোৰ পাছে পাছে নাহে; তেৱোঁ মোৰ যোগ্য নহয়।
\v 39 যি কোনোৱে নিজৰ প্ৰাণ হেৰুৱায়, তেওঁ তাক হেৰুৱাব; আৰু যি কোনোৱে মোৰ নিমিত্তে নিজৰ প্ৰাণ হেৰুৱায়, তেওঁ তাক পাব।
\p
\v 40 যি কোনোৱে তোমালোকক গ্ৰহণ কৰে; তেওঁ মোকে গ্ৰহণ কৰে, আৰু যি কোনোৱে মোক গ্ৰহণ কৰে, তেওঁ মোক পঠোৱা জনাকেই গ্ৰহণ কৰে।
\v 41 যি কোনোৱে ভাববাদী বুলি ভাববাদীক গ্ৰহণ কৰে, তেওঁ ভাববাদীৰ পুৰস্কাৰ পাব; আৰু যি কোনোৱে ধাৰ্ম্মিক বুলি ধাৰ্ম্মিকক গ্ৰহণ কৰে, তেওঁ ধাৰ্ম্মিকৰ পুৰস্কাৰ পাব;
\v 42 আৰু যি কোনোৱে এই সৰুবিলাকৰ এটিকে শিষ্য বুলি এবাটি চেঁচা পানী মাথোন খুৱায়, মই তোমালোকক স্বৰূপকৈ কঁও, তেৱো কোনোৰকমেই নিজৰ পুৰস্কাৰ নেহেৰুৱাব।
\c 11
\cl ১১ অধ্যায়।
\p
\v 1 এইদৰে যীচুৱে তেওঁৰ বাৰ জন শিষ্যক আদেশ দি এটালত, সেই ঠাই এৰি, তেওঁলোকৰ নগৰে নগৰে উপদেশ দিবলৈ আৰু ঘোষণা কৰিবলৈ গল।
\s যোহন বাপ্তাইজকৰ প্ৰশ্ন; যীচুৰ উত্তৰ
\p
\v 2 পাছে যোহনে বন্দীশালত, খ্ৰীষ্টৰ কৰ্ম্মৰ বাৰ্ত্তা শুনি, নিজৰ কেইজনমান শিষ্যৰ দ্বাৰাই তেওঁক সুধি পঠালে বোলে,
\v 3 আহিব লগা জনা আপুনিয়েই নে, নাইবা আমি অন্যলৈ অপেক্ষা কৰি থাকিম?
\v 4 যীচুৱে উত্তৰ দি তেওঁবিলাকক ক’লে; তোমালোক যোৱা; যি শুনিছা আৰু দেখিছা, তাৰ সম্বাদ যোহনক দিয়াগৈ।
\v 5 অন্ধই পুনৰায় দৃষ্টি পাইছে, খোৰাই খোজ কাঢ়িছে, কুষ্ঠ ৰোগীক শুচি কৰা হৈছে, কলাই শুনিছে, মৃতবিলাকক তোলা হৈছে, দৰিদ্ৰবিলাকৰ আগত শুভবাৰ্ত্তা প্ৰচাৰ কৰা হৈছে।
\v 6 আৰু যি জনে মোত বিঘিনি নাপায়, তেওঁ ধন্য।
\v 7 পাছে তেওঁলোকে যাওঁতে, তেওঁ যোহনৰ বিষয়ে লোকসমূহৰ আগত এই কথা কবলৈ ধৰিলে, তোমালোকে কি চাবলৈ অৰণ্যলৈ ওলাই গৈছিলা? বতাহ লৰোৱা নল নে?
\v 8 তেনেহলে কি চাবলৈ গৈছিলা? মিহি কাপোৰ পিন্ধা মানুহ নে? চোৱা, যিবিলাকে মিহি কাপোৰ পিন্ধে, তেওঁলোক ৰাজকাৰেঙত থাকে।
\v 9 তেন্তে কেলেই ওলাই গৈছিলা? ভাববাদীক চাবলৈ নে? হয়, মই তোমালোকক কঁও, ভাববাদীতকৈয়ো শ্ৰেষ্ঠ এজনাক।
\v 10 চোৱা, মই মোৰ দূতক তোমাৰ আগত পাঁচিম, তেওঁ তোমাৰ আগে আগে বাট যুগুত কৰিব; যাৰ বিষয়ে এই বচন লিখা আছে, সেই জনা তেৱেঁই।
\v 11 মই তোমালোকক স্বৰূপকৈ কঁও, তিৰোতাৰ পৰা জন্ম পোৱাবিলাকৰ মাজত, যোহন বাপ্তাইজকতকৈ মহান কোনো ওলোৱা নাই; কিন্তু স্বৰ্গৰাজ্যত সৰুতকৈ সৰু জনেই তেওঁতকৈ মহান।
\v 12 আৰু যোহন বাপ্তাইজকৰ দিনৰ পৰা এতিয়ালৈকে স্বৰ্গৰাজ্য বলাক্ৰান্ত হৈছে, আৰু বলৱানে তাক আক্ৰমি লয়।
\v 13 কিয়নো যোহনলৈকে সকলো ভাববাদীয়ে আৰু বিধান-শাস্ত্ৰে ভাবোক্তি প্ৰকাশ কৰিলে।
\v 14 আৰু তোমালোকে যদি এই কথা গ্ৰহণ কৰিব খোজা, তেন্তে আহিব লগা যি এলিয়া, তেৱেঁই সেই জনা।
\v 15 যাৰ শুনিবলৈ কাণ আছে, তেওঁ শুনক।
\p
\v 16 এই কালৰ মানুহবিলাকক কাৰ লগত তুলনা দিম? যিবিলাক ল’ৰাই বজাৰত বহি থাকি, নিজৰ সঙ্গীবিলাকক মাতি কয়,
\v 17 আমি তোমালোকৰ আগত বাঁহী বজালোঁ, কিন্তু তোমালোকে নানাচিলা; আমি বিলাপ কৰিলোঁ, কিন্তু তোমালোকে হিয়া নুভুকুৱালা; তেওঁলোক এই ল’ৰাবিলাকৰ নিচিনা।
\v 18 কিয়নো যোহনে আহি ভোজন-পান নকৰিলে; তাতে লোকে কয়, সি ভূতে পোৱা।
\v 19 মানুহৰ পুত্ৰই আহি ভোজন-পান কৰিলে; তাতে লোকে কয়, চোৱা, ই খাৱৈচ আৰু মদপী, কৰতোলা আৰু পাপীবোৰৰ বন্ধু! কিন্তু জ্ঞান, নিজ কৰ্ম্মৰ দ্বাৰাই অনিন্দনীয় বুলি প্ৰ্খ্যাত হৈছে।
\s অবিশ্বাসীবিলাকক দোষ দিয়া
\p
\v 20 তেতিয়া যিবোৰ নগৰত তেওঁ অধিক ভাগ পৰাক্ৰম-কাৰ্য্য কৰিছিল, তাৰ নিবাসীবিলাকে মন নাপালটোৱা হেতুকে, তেওঁ সেইবোৰ নগৰক গৰিহনা দিবলৈ ধৰিলে।
\v 21 হায় হায় কোৰাচীন! হায় হায় বৈৎ-চৈদা! তোমালোক সন্তাপৰ পাত্ৰ; কিয়নো তোমালোকৰ মাজত যিবোৰ পৰাক্ৰম-কাৰ্য্য কৰা হ’ল, সেইবোৰ কাৰ্য্য কৰা হ’ল, সেইবোৰ কাৰ্য্য তূৰ আৰু চীদোন নগৰত কৰা হোৱা হ’লে, তাৰ নিবাসীবিলাকে বহুদিনৰ আগেয়ে চট পিন্ধি আৰু ছাঁইত বহি মন পালটালেহেতেন।
\v 22 কিন্তু মই তোমালোকক কঁও, মহা-বিচাৰৰ দিনা তোমালোকৰ দশাতকৈ তূৰ আৰু চীদোনৰ দশা সহিবলৈ লঘু হ’ব।
\v 23 আৰু হে কফৰনাহুম, তুমি স্বৰ্গলৈ তোলা হ’বা নে? নৰকলৈহে নামিবা। কিয়নো তোমাৰ মাজত যিবোৰ পৰাক্ৰম-কাৰ্য্য কৰা হ’ল, সেইবোৰ কৰ্ম্ম চদোমত কৰা হোৱা হ’লে, সি আজিলৈকে থাকিলেহঁতেন।
\v 24 কিন্তু মই তোমালোকক কঁও, মহা-বিচাৰৰ দিনা তোমাৰ দশাতকৈ চদোমৰ দশা সহিবলৈ লঘু হ’ব।
\s যীচুৰ প্ৰাৰ্থনা; পৰিশ্ৰান্তবিলাকক নিমন্ত্ৰণ কৰা
\p
\v 25 সেই সময়ত যীচুৱে মাত লগাই ক’লে, হে পিতৃ, স্বৰ্গ আৰু পৃথিবীৰ প্ৰভু, তুমি জ্ঞানী আৰু বুদ্ধিমন্ত লোকৰ পৰা এইবোৰ কথা গুপুতে ৰাখি, শিশুবিলাকৰ আগত প্ৰকাশ কৰিলা, এই নিমিত্তে তোমাক ধন্যবাদ দিঁও;
\v 26 হয় পিতৃ, সেইদৰে তোমাৰ দৃষ্টিত সন্তোষজনক হোৱাৰ নিমিত্তে তোমাক ধন্যবাদ দিওঁ।
\v 27 মোৰ পিতৃৰ দ্বাৰাই সকলোকে মোত সমৰ্পন কৰা হৈছে; আৰু পিতৃ বাহিৰে কোনেও পুত্ৰক নাজানে: পুত্ৰৰ বাহিৰে আৰু পুত্ৰই যি কোনোৰ আগত তেওঁক প্ৰকাশ কৰিবলৈ ইচ্ছা কৰে, তেওঁৰ বাহিৰেও কোনেও পিতৃক নাজানে।
\v 28 হে পৰিশ্ৰান্ত আৰু ভাৰাক্ৰান্ত লোকসকল, মোৰ ওচৰলৈ আহাঁ; মই তোমালোকক জিৰণি দিম।
\v 29 মই নম্ৰ আৰু কোমল চিত্তৰ মানুহ; এই হেতুকে, তোমালোকৰ ওপৰত মোৰ যুঁৱলি লোৱা, আৰু মোৰ শিক্ষা লোৱা; তাতে তোমালোকে নিজৰ নিজৰ মনত জিৰণি পাবা।
\v 30 কিয়নো মোৰ যুঁৱলি সুসহ্য, আৰু ভাৰো লঘু।
\c 12
\cl ১২ অধ্যায়।
\s বিশ্ৰাম-বাৰৰ বিষয়ে শিক্ষা; ৰোগীক সুস্থ কৰা
\p
\v 1 সেই সময়ত যীচু বিশ্ৰাম-বাৰে শস্যক্ষেত্ৰৰ মাজেদি যাওঁতে, তেওঁৰ শিষ্যবিলাকৰ ভোক লাগিলত, থোক ছিঙি ছিঙি খাব ধৰিলে।
\v 2 কিন্তু ফৰীচীবিলাকে তাকে দেখি তেওঁক কলে, চাওক, যি কৰ্ম্ম বিশ্ৰামবাৰে কৰিব নাপায়, তাক আপোনাৰ শিষ্যবিলাকে কৰিছে।
\v 3 তেতিয়া তেওঁ তেওঁলোকক কলে, দায়ূদ আৰু তেওঁৰ লগত থকা থকাবিলাকৰ ভোক লাগিলত,
\v 4 কেনেকৈ, তেওঁ ঈশ্বৰৰ গৃহত সোমাই পুৰোহিতৰ বাহিৰে বিধিমতে খাব নোপোৱা দৰ্শন পিঠা খাই, তেওঁ আৰু তেওঁৰ লগত থকা বিলাকে যি কৰ্ম্ম কৰিলে, তাক তোমালোকে পঢ়া নাই নে?
\v 5 নতুবা পুৰোহিতসকলে বিশ্ৰাম-বাৰে ধৰ্ম্মধামত বিশ্ৰাম দিন উলঙ্ঘন কৰিও যে নিৰ্দ্দোষী হয়, তাক বিধান-শাস্ত্ৰত পঢ়া নাই নে?
\v 6 কিন্তু মই তোমালোকক কঁও, ধৰ্ম্মধামতকৈয়ো মহান এজনা ইয়াত আছে।
\v 7 আৰু মই বলিদান নোখোজোঁ, দয়াহে খোজোঁ; তোমালোকে এই বচনৰ অৰ্থ জনা হ’লে, নিৰ্দ্দোষীবিলাকক দোষী নকৰিলাহেঁতেন।
\v 8 কিয়নো মানুহৰ পুত্ৰ বিশ্ৰামবাৰৰ অধিপতি।
\p
\v 9 পাছে তেওঁ সেই ঠাইৰ পৰা গৈ তেওঁলোকৰ নাম-ঘৰৰ সোমাল।
\v 10 আৰু চোৱা, শুকান-হতীয়া এজন মানুহ আছিল। তেতিয়া যীচুক অপবাদ দিবৰ আশয়েৰে তেওঁলোকে তেওঁক সুধিলে, বিশ্ৰাম-বাৰে সুস্থ কৰিব পায় নে?
\v 11 তাতে তেওঁ তেওঁলোকক ক’লে, তোমালোকৰ মাজত কোনো মানুহৰ যদি এটা মেৰ থাকে, আৰু সেই মেৰ বিশ্ৰাম-বাৰে গাঁতত পৰিলে, তেওঁ তাক ধৰি নুতুলিব, এনে কোন আছে?
\v 12 তেন্তে মেৰতকৈ মানুহ কিমান বহুমূলীয়া! এই হেতুকে, বিশ্ৰাম-বাৰে ভাল কৰ্ম্ম কৰিব পায়।
\v 13 তেতিয়া তেওঁ সেই মানুহজনক ক’লে, তোমাৰ হাত মেলা। তাতে তেওঁ হাত মেলিলত, আনখনৰ নিচিনা সম্পূৰ্ণ সুস্থ হ’ল।
\v 14 কিন্তু ফৰীচীবিলাকে বাহিৰলৈ গৈ কেনেকৈ তেওঁক বিনষ্ট কৰিব পাৰে, তেওঁৰ বিৰুদ্ধে এনে মন্ত্ৰণা কৰিলে।
\p
\v 15 কিন্তু যীচুৱে তাকে জানি, তাৰ পৰা গুচি গ’ল; তাতে অনেকে তেওঁৰ পাছে পাছে গ’ল; আৰু তেওঁ তেওঁলোক সকলোকে সুস্থ কৰিলে;
\v 16 আৰু তেওক প্ৰকাশ কৰিবলৈ তেওঁলোকক নিষেধ কৰিলে।
\v 17 যিচয়া ভাববাদীৰ দ্বাৰাই যি বচন কোৱা হৈছিল, বোলে,
\v 18 চোৱা, মোৰ যি সেৱকক মই মনোনিত কৰিলোঁ, মোৰ যি প্ৰিয় জনাত মোৰ মন পৰম সন্তুষ্ট হৈছে, তেওঁৰ ওপৰত মোৰ আত্মা থম; তাতে তেওঁ পৰজাতিবিলাকক ন্যায়বিচাৰৰ সম্বাদ দিব।
\v 19 তেওঁ দ্বন্দ্ব নকৰিব, আটাহ নাপাৰিব; আলিবাটত কোনেও তেওঁৰ মাত নুশুনিব!
\v 20 তেওঁ ন্যায়-বিচাৰ জয়ীৰূপে প্ৰচলিত নকৰেমানে, থেতেলা নল নাভাঙিব, ধোৱাই থকা শলিতাও নুনুমাব;
\v 21 আৰু তেওঁৰ নামত পৰজাতিবিলাকে ভাৰসা কৰিব। সেই বচন সিদ্ব হবলৈ এইদৰে ঘটিল।
\s ভূতে পোৱাক সুস্থ কৰা; ফৰীচীবিলাকে যীচুক নিন্দা কৰা; ক্ষমা নোহোৱা পাপ
\p
\v 22 তেতিয়া ভূতে পোৱা, অন্ধ আৰু বোবা এজনক তেওঁৰ ওচৰলৈ অনা হ’ল; আৰু তেওঁ তাক সুস্থ কৰাত, সেই বোবাই কথা ক’লে আৰু দৃষ্টিও পালে।
\v 23 তাতে সকলো লোকে বিস্ময় মানি ক’লে, এঁও নো দায়ূদৰ সন্তান হ’ব পাৰে নে?
\v 24 কিন্তু ফৰীচীবিলাকে তাকে শুনি ক’লে, ভূতবোৰৰ ৰজা বেলচবূবৰ সহায়ৰ বিনে, ই ভূতক নেখেদা্য়।
\v 25 তেতিয়া তেওঁ তেওঁলোকৰ ভাব জানি তেওঁলোকক ক’লে, যি কোনো ৰাজ্য নিজৰ বিৰুদ্ধে ভিন্ন ভিন্ন হয়, সিও থাকিব নোৱাৰে।
\v 26 আৰু চয়তানেও যদি চয়তানক খেদায়, তেন্তে সি নিজৰ বিৰুদ্ধে ভিন্ন ভিন্ন হয়; এতেকে তাৰ ৰাজ্য কেনেকৈ থাকিব?
\v 27 আৰু মই যদি বেলচবূবৰ দ্বাৰাই ভূতক খেদাওঁ, তেন্তে তোমালোকৰ পুত্ৰবিলাকে কাৰ দ্বাৰাই খেদায়? এই হেতুকে তেওঁবিলাক তোমালোকৰ বিচাৰক হ’ব।
\v 28 কিন্তু মই যদি ঈশ্বৰৰ আত্মাৰ দ্বাৰাই ভূতক খেদাঁও, তেন্তে ঈশ্বৰৰ ৰাজ্য অৱশ্য তোমালোকৰ ওচৰ পালেহি।
\v 29 আৰু বলবান জনক প্ৰথমে নাবান্ধিলে কেনেকৈ তেওঁৰ ঘৰত সোমাই বস্তু লুট কৰিব পাৰে? বান্ধিলেহে তাক লুট কৰিব।
\v 30 যি কোনো মোৰ ফলীয়া নহয়, তেওঁ মোৰ বিপক্ষ; আৰু যি কোনোৱে মোৰ সৈতে নচপায়, তেওঁ সিচি পেলায়।
\v 31 এই হেতুকে মই তোমালোকক কঁও, মানুহবিলাকৰ সকলো পাপ আৰু নিন্দাৰ ক্ষমা হ’ব; কিন্তু পবিত্ৰ আত্মাৰ বিৰুদ্ধে নিন্দাৰ ক্ষমা নহ’ব।
\v 32 আৰু যি কোনোৱে মানুহৰ পুত্ৰৰ বিৰুদ্ধে কথা কয়, তেওঁ ক্ষমা পাব; কিন্তু যি কোনোৱে পবিত্ৰ আত্মাৰ বিৰুদ্ধে কথা কয়, তেওঁ ইহলোকত বা পৰলোকতো ক্ষমা নাপাব।
\p
\v 33 গছ আৰু তাৰ গুটিকো ভাল কৰা, নাইবা গছ আৰু তাৰ গুটিকো বেয়া কৰা; কিয়নো গুটিৰ দ্বাৰাই গছকো চিনা যায়।
\v 34 হে সৰ্পৰ বংশ, তোমালোক বেয়া হৈ, কেনেকৈ ভাল কথা ক’ব পাৰা? কিয়নো মনৰ অধিক ভাবৰ পৰা মুখে কথা কয়।
\v 35 ভাল মানুহে ভাল ভঁৰালৰ পৰা ভাল দ্ৰব্য উলিয়ায়, আৰু বেয়া মানুহে বেয়া ভঁৰালৰ পৰা বেয়া দ্ৰব্য উলিয়ায়।
\v 36 কিন্তু মই তোমালোকক কঁও, মানুহবিলাকে যিমান অনৰ্থক কথা কয়, মহাবিচাৰৰ দিনা সেই সকলো বিষয়ৰে উত্তৰ দিব লাগিব।
\v 37 কিয়নো তুমি নিজৰ বাক্যৰ দ্বাৰাই নিৰ্দ্দোষী, নাইবা নিজৰ বাক্যৰ দ্বাৰাই দোষী বুলি গণিত হ’বা। পারা
\v 38 তেতিয়া অধ্যাপক আৰু ফৰীচীবিলাকৰ কেইজনমানে তেওঁক উত্তৰ দি ক’লে, হে গুৰু, আপোনাৰ পৰা আমি কোনো এটা চিন দেখিবলৈ ইচ্ছা কৰোঁ।
\v 39 কিন্তু তেওঁ উত্তৰ দি তেওঁবিলাকক ক’লে, এই কালৰ দুষ্ট আৰু ব্যভিচাৰী মানুহে চিন বিচাৰে; কিন্তু যোনা ভাববাদীৰ চিনৰ বাহিৰে সিহঁতক আন কোনো চিন দিয়া নহ’ব।
\v 40 কিয়নো যোনা যেনেকৈ তিন দিন তিন ৰাতি বৰ মাছৰ পেটৰ আছিল, তেনেকৈ মানুহৰ পুত্ৰও তিনি দিন তিন ৰাতি পৃথিবীৰ ভিতৰত থাকিব।
\v 41 মহা-বিচাৰত নীনবি নগৰৰ মানুহবিলাকে এই কালৰ মানুহবিলাকে সৈতে থিয় হৈ, ইহঁতক দোষী কৰিব; কিয়নো তেওঁলোকে যোনাৰ ঘোষণাৰ মন পালটাইছিল; কিন্তু চোৱা, যোনাতকৈয়ো মহান এজনা ইয়াত আছে।
\v 42 দক্ষিণ দেশৰ বাণীয়ে মহা-বিচাৰত এই কালৰ মানুহবিলাকে সৈতে উঠি, ইহঁতক দোষী কৰিব; কিয়নো তেওঁ চলোমনৰ জ্ঞানৰ কথা শুনিবলৈ পৃথিবীৰ সীমাৰ পৰা আহিছিল; কিন্তু চোৱা, চলোমনতকৈয়ো মহান এজনা ইয়াত আছে।
\p
\v 43 যেতিয়া অশুচি আত্মা কোনো মানুহৰ পৰা ওলাই যায়, তেতিয়া সি পানী নথকা ঠাইবোৰত ফুৰি ফুৰি জিৰণি বিচাৰে, কিন্তু নাপায়।
\v 44 তেতিয়া সি কয়, মই যি ঘৰৰ পৰা ওলাই আহিলোঁ, মোৰ সেই ঘৰলৈকে উলটি যাম; পাছে আহি, তাক উদং, সৰাপোঁচা, আৰু সজোৱা-পৰোৱা দেখে।
\v 45 তেতিয়া সি গৈ নিজতকৈয়ো দুষ্ট আন সাতোটা ভূত লগত লৈ, তাতে সোমাই নিবাস কৰে; সেই মানুহৰ শেষ অৱস্থা প্ৰথম অৱস্থাতকৈয়ো বেয়া হৈ যায়। এই কালৰ দুষ্ট মানুহবিলাকলৈকো সেইদৰেই হ’ব।
\p
\v 46 তেওঁ লোকসমূহৰ আগত কথা কৈ থাকোতে, চোৱা, তেওঁৰ মাক আৰু ভায়েকবিলাকেও তেঁওৰে সৈতে কথা হ’বলৈ বিচাৰি, বাহিৰত থিয় হৈ আছিল।
\v 47 তেতিয়া কোনো এজনে তেওঁক ক’লে, চাওক, আপোনাৰ মাক আৰু ভায়েকবিলাকে আপোনাৰ লগত কথা হ’বলৈ বিচাৰি, বাহিৰত থিয় হৈ আছে।
\v 48 কিন্তু তেওঁক কোৱা জনক তেওঁ উত্তৰ দি ক’লে, মোৰ আই কোন? আৰু মোৰ ভাইবিলাক বা কোন?
\v 49 তেতিয়া তেওঁ নিজৰ শিষ্যবিলাকৰ ফাললৈ হাত মেলি ক’লে, চোৱা, এওঁবিলাকেই মোৰ আই আৰু মোৰ ভাই।
\v 50 কিয়নো যি কোনোৱে স্বৰ্গত থকা মোৰ পিতৃৰ ইচ্ছা পালন কৰে, মোৰ ভাই, ভনী, আৰু আয়ো তেওঁলোকহে।
\c 13
\cl ১৩ অধ্যায়।
\s এজন খেতিয়কৰ দৃষ্টান্ত
\p
\v 1 সেই দিনাই যীচু ঘৰৰ পৰা ওলাই গৈ, সাগৰৰ তীৰত বহিল।
\v 2 তাতে বহু লোকসমূহ তেওঁৰ ওচৰত গোট খোৱাত, তেওঁ এখন নাৱত উঠি তাত বহিলত, সেই গোটেই মানুহৰ দল বামতে থিয় হৈ থাকিল।
\v 3 তেতিয়া তেওঁ দৃষ্টান্ত দি, তেওঁলোকৰ আগত অনেক কথা ক’লে, বোলে, চোৱা, এজন খেতিয়কে কঠিয়া সিচিবলৈ গ’ল।
\v 4 আৰু তেওঁ সিচোঁতে সিচোঁতে, কেতবোৰ কঠিয়া বাটৰ কাষত পৰিল; তাতে চৰাইবোৰে আহি সেইবোৰ খুটি খালে।
\v 5 কেতবোৰ অলপ মাটি থকা শিলনিত পৰি, মাটি থকা শিলনিত পৰি, মাটি ডাঠ নোহোৱাত, সোনকালে গজিল,
\v 6 কিন্তু সূৰ্য্য উদয় হলত, তাপ লাগি, তাৰ শিপা নোহোৱা শুকাই গ’ল।
\v 7 আৰু কেতবোৰ কাঁইটনিত পৰিল; তাতে কাঁইটীয়া বন বাঢ়ি, তাক হেচি ধৰি মাৰিলে।
\v 8 কিন্তু আনবোৰ ভাল মাটিত পৰিল; তাতে কেতবোৰ এশ গুণ, কেতবোৰে তিনি কুৰি গুণ, কেতবোৰে ডেৰ কুৰি গুণকৈ গুটি ধৰিলে।
\v 9 যাৰ কাণ আছে, তেওঁ শুনক।
\p
\v 10 পাছে তেওঁৰ শিষ্যবিলাকে আহি তেওঁক সুধিলে, আপুনি কি কাৰণে তেওঁলোকৰ আগত দৃষ্টান্ত দি কথা কয়?
\v 11 তাতে তেওঁ উত্তৰ দি তেওঁবিলাকক ক’লে, স্বৰ্গৰাজ্যৰ নিগূঢ়-তত্ত্ববোৰ জানিবলৈ তোমালোকক দিয়া হৈছে; কিন্তু তেওঁলোকক দিয়া হোৱা নাই।
\v 12 কিয়নো যাৰ আছে, তেওঁক দিয়া হ’ব, তাতে তেওঁৰ পৰা নিয়া হ’ব।
\v 13 কিয়নো, তেওঁলোকে দেখিও নেদেখে, শুনিও নুশুনে, আৰু নুবুজেও; এই হেতুকে তেওঁলোকৰ আগত মই দৃষ্টান্ত দি কঁও।
\v 14 তাতে যিচয়াৰ এই ভাববাণী তেওঁলোকলৈ সিদ্ব হৈ গৈছে, বোলে, তোমালোকে শুনোতে শুনিবা, কিন্তু নুবুজিবা; আৰু দেখোঁতে দেখিবা, কিন্তু নাজানিবা;
\v 15 কিয়নো এই মানুহবিলাকে যেন চকুৰে নেদেখে, কাণেৰে নুশুনে, চিত্তেৰেও নুবুজে, আৰু ঘূৰি নাহে, আৰু মই তেওঁলোকক যেন সুস্থ নকৰোঁ, এই নিমিত্তে তেওঁলোকৰ চিত্ত ভোতাহা, আৰু শুনিবলৈ কাণো গধূৰ, আৰু তেওঁলোকে নিজৰ নিজৰ চকু মুদি আছে।
\v 16 কিন্তু তোমালোকৰ চকু ধন্য, কিয়নো সেইবোৰ দেখে; তোমালোকৰ কাণো ধন্য, কিয়নো সেইবোৰ শুনে।
\v 17 তোমালোকক মই স্বৰূপকৈ কঁও, তোমালোকে যিবোৰ দেখিছা, তাক অনেক ভাববাদী আৰু ধাৰ্ম্মিক লোকে দেখিবলৈ ইচ্ছা কৰিও দেখিবলৈ নাপালে, আৰু তোমালোকে যিবোৰ শুনিছা, তাক শুনিবলৈ নাপালে।
\p
\v 18 এতেকে তোমালোকে সেই কঠিয়া সিচা খেতিয়কৰ দৃষ্টান্ত শুনা।
\v 19 যেতিয়া কোনোৱে ৰাজ্যৰ বাক্য শুনি কিন্তু নুবুজে, তেতিয়া পাপ-আত্মাই আহি, তেওঁৰ অন্তৰত যিবোৰ সিচা হ’ল, তাক কাঢ়ি নিয়ে; এই জন, বাটৰ কাষত পৰা কঠিয়াস্বৰূপ।
\v 20 আৰু যি জন শিলনিত পৰা কঠিয়াস্বৰূপ, তেওঁ বাক্য শুনিলতেই আনন্দেৰে তাক গ্ৰহণ কৰে;
\v 21 কিন্তু তেওঁৰ অন্তৰত শিপা নোহোৱাত তেওঁ অলপ দিন মাথোন থাকে; পাছে বাক্যৰ কাৰণে ক্লেশ বা তাড়ণা হোৱামাত্ৰে তেওঁ বিঘিনি পায়।
\v 22 আৰু যি জন কাইটনিত পৰা কঠিয়া-স্বৰূপ, তেওঁ বাক্য শুনিলত সংসাৰৰ চিন্তা আৰু ধনৰ মায়াই বাক্য হেঁচি ধৰে; তাতে তেওঁ বিফল হয়।
\v 23 আৰু যি জন ভাল মাটিত পৰা কঠিয়াস্বৰূপ, তাতে তেওঁ বাক্য শুনি বুজে; সেই জনে বাস্তৱিকে ফল উৎপন্ন কৰে, আৰু কেতবোৰে এশ গুণ, কেতবোৰে তিনি কুৰি গুণ, কেতবোৰে ডেৰ কুৰি ঘুণকৈ গুটি ধৰে।
\s বিনৈ বনৰ গুটিৰ দৃষ্টান্ত
\p
\v 24 তেওঁ আৰু এটা দৃষ্টান্ত দি তেওঁলোকক ক’লে, নিজৰ পথাৰত ভাল কঠিয়া সিচা কোনো এজনৰ লগত স্বৰ্গৰাজ্যৰ তুলনা দিয়া হয়।
\v 25 কিন্তু মানুহবিলাক টোপনিত থাকোঁতে, তেওঁৰ শত্ৰু আহি, ধানৰ মাজত বিনৈ বনৰ গুটি সিচি গুচি গ’ল।
\v 26 পাছে যেতিয়া সেই ধান গছ বাঢ়ি থোৰ ওলাল, তেতিয়া বিনৈ বনেও দেখা দিলে।
\v 27 তাতে সেই গৃহস্থৰ দাসবিলাকে আহি তেওঁক ক’লে, মহাশয়, আপুনি জানো পথাৰত ভাল কঠিয়া সিচা নাই? তেন্তে বিনৈ বন ক’ৰ পৰা হ’ল?
\v 28 তেওঁ সিহতক ক’লে, কোনোবা শত্ৰুৱে তাক কৰিলে। তাতে দাসবিলাকে তেওঁক ক’লে, তেন্তে আমি যেন গৈ বনবোৰ গোটাম, আপোনাৰ এনে ইচ্ছা নে?
\v 29 তেওঁ ক’লে, নহয়, বনবোৰ গোটাওঁতে, কিজানি তঁহতে ধানকো তাৰ লগতে উভাল।
\v 30 শষ্য দাবৰ সময়লৈকে দুয়োকো একে-লগে বাঢ়িবলৈ দে। পাছে দাবৰ সময়ত মই ধান দোৱাবোৰক ক’ম, প্ৰথমতে বিনৈ বনবোৰ গোটাই পুৰিবলৈ মুঠামুঠ কৰি বান্ধিবি; কিন্তু ধান মোৰ ভঁৰালত চপাই থবিহঁক।
\s সৰিয়হ গুটি আৰু খমিবৰ দৃষ্টান্ত
\p
\v 31 তেওঁ আৰু এটা দৃষ্টান্ত দি তেওঁবিলাকক ক’লে, স্বৰ্গৰাজ্য এটি সৰিয়হ গুটিৰ নিচিনা; তাক কোনো এজন মানুহ লৈ, নিজৰ পথাৰত সিচিলে।
\v 32 সি আটাই কঠিয়াতকৈ সৰু হয়; কিন্তু গজি বাঢ়িলে, শাকতকৈ ডাঙৰ; আৰু আকাশৰ চৰায়ে আহি তাৰ ডালত বাস কৰে, এনে গছ হৈ যায়।
\v 33 তেওঁ তেওঁবিলাকক আৰু এটা দৃষ্টান্ত দি ক’লে, যি খমিৰ এজনী তিৰোতাই লৈ, তিনি দোণ পিঠাগুড়িৰ মাজত আটাইখিনি নুফুলালৈকে ঢাকি থ’লে, তাৰ নিচিনা স্বৰ্গৰাজ্য।
\v 34 এই সকলো কথা যীচুৱে লোকসমূহৰ আগত দৃষ্টান্ত দি ক’লে; আৰু দৃষ্টান্ত নিদিয়াকৈ তেওঁবিলাকক একো কথা নক’লে।
\v 35 যি বচন ভাববাদীৰ দ্বাৰাই কোৱা হৈছিল, বোলে, মই দৃষ্টান্ত দি কবলৈ মোৰ মুখ মেলিম, জগত স্থাপন কৰাৰে পৰা গুপ্ত কথাবোৰ প্ৰকাশ কৰিম; সেই বচন সিদ্ধ হবলৈ এইদৰে ঘটিল।
\s বিনৈ বনৰ দৃষ্টান্ত অৰ্থ
\p
\v 36 তেতিয়া তেওঁ লোকসমূহক বিদায় দি ঘৰলৈ আহিলত, তেওঁৰ শিষ্যবিলাকে তেওঁৰ ওচৰলৈ আহি ক’লে, পথাৰৰ বিনৈ বনৰ দৃষ্টান্ত আমাক বুজাই দিয়ক।
\v 37 তাতে তেওঁ উত্তৰ দি ক’লে, যি জনাই ভাল কঠিয়া সিচে, তেওঁ মানুহৰ পুত্ৰ;
\v 38 পথাৰেই জগতখন; ভাল কঠিয়া ৰাজ্যৰ সন্তানবিলাক; আৰু বিনৈ বন পাপ-আত্মাৰ সন্তানবিলাক;
\v 39 যি শত্ৰুৱে সেইবোৰ সিচিলে, সি চয়তান; শষ্য দাবৰ সময়েই জগতৰ শেষ; ধান দোৱাবিলাকেই স্বৰ্গৰ দূত।
\v 40 এতেকে যেনেকৈ বনবোৰ গোটাই জুইত পোৰা যায়, সেইদৰে জগতৰ শেষতো হ’ব।
\v 41 মানুহৰ পুত্ৰই তেওঁৰ দূতবিলাকক পঠাই দিব, আৰু তেওঁলোকে তেওঁৰ ৰাজ্যৰ মাজৰ পৰা সকলো বিঘ্নজনক বিষয়, আৰু অধৰ্ম্মাচাৰীবোৰক গোটাই, অগ্নিকুণ্ডত পেলা;
\v 42 তাতে ক্ৰন্দন আৰু দাঁত কৰচনি হব।
\v 43 তেতিয়া ধাৰ্ম্মিকসকলে তেওঁলোকৰ পিতৃৰ ৰাজ্যত সূৰ্য্যৰ নিচিনা হৈ দীপ্তি প্ৰকাশ কৰিব। যাৰ কাণ আছে, তেওঁ শুনক।
\s পথাৰত লুকুউৱা ধন; উত্তম মুকুতা
\p
\v 44 স্বৰ্গৰাজ্য, পথাৰৰ মাজত লুকুৱাই থোৱা ধনৰ নিচিনা; তাক কোনো মানুহে দেখা পাই, লুকুৱাই থয়; পাছে আনন্দেৰে গৈ, তেওঁৰ সৰ্ব্বস্ব বেচি, সেই পথাৰ কিনে।
\v 45 আকৌ স্বৰ্গৰাজ্য উত্তম উত্তম মুকুতা বিচাৰোতা এজন সদাগৰৰ নিচিনা;
\v 46 তেওঁ এটা বহুমূলীয়া মুকুতা দেখা পাই গৈ, তেওঁৰ সৰ্ব্বস্ব বেচি, তাক কিনিলে।
\s মাছ ধৰা জালৰ দৃষ্টান্ত
\p
\v 47 আকৌ স্বৰ্গৰাজ্য, সাগৰত পেলোৱা আৰু সকলো বিধৰ মাছ চপাই লোৱা এখন জালৰ নিচিনা।
\v 48 সেই ডাল ভৰিলত, মানুহবিলাকে বামলৈ তুলি, তাতে বহি, ভালবোৰ চপাই পাত্ৰত ৰাখি, বেয়াবোৰ পেলাই দিলে।
\v 49 সেইদৰে জগতৰ শেষতো হ’ব; স্বৰ্গৰ দূতবিলাকে আহি ধাৰ্ম্মিকসকলৰ মাজৰ পৰা দুষ্টবোৰক পৃথক কৰি, সিঁহতক অগ্নিকুণ্ডত পেলাব;
\v 50 তাতে ক্ৰন্দন আৰু দাঁত কৰচনি হ’ব।
\p
\v 51 তোমালোকে এই সকলো কথা বুজিলা নে? তেওঁলোকে তেওঁক কলে, হয়।
\v 52 তেতিয়া তেওঁ কলে, যি গৃহস্থে নিজৰ ভঁৰালৰ পৰা ন আৰু পুৰণি দ্ৰব্য উলিয়ায়, স্বৰ্গৰাজ্যৰ শিষ্য হোৱা প্ৰতিজন অধ্যাপক তেওঁৰ নিচিনা।
\s যীচু নিজ নগৰত অগ্ৰাহ্য হোৱা
\p
\v 53 যীচুৱে এই সকলো দৃষ্টান্ত দি এটাই, তাৰ পৰা প্ৰস্থান কৰি,
\v 54 নিজৰ দেশলৈ আহি, মানুহবিলাকক তেওঁলোকৰ নাম-ঘৰত উপদেশ দিলে; তাতে তেওঁলোকে বিস্ময় মানি ক’লে, এই মানুহজনৰ এনে জ্ঞান আৰু পৰাক্ৰম-কাৰ্য্যবোৰ ক’ৰ পৰা হ’ল?
\v 55 ই বাঢ়ৈৰ পুতেক নহয় নে? ইয়াৰ মাকৰ নাম মৰিয়ম, আৰু ভায়েকহতৰ নাম যাকোব, যোচেফ, চিমোন, আৰু যিহুদা নহয় নে?
\v 56 আৰু ইয়াৰ ভনীয়েকহঁত সকলোৱেই আমাৰ ইয়াত নাই নে? তেন্তে ইয়াৰ এই সকলো ক’ৰ পৰা হ’ল।
\v 57 তাতে তেওঁলোকে তেওঁত বিঘিনি পালে। কিন্তু যীচুৱে তেওঁলোকক ক’লে, নিজৰ দেশ আৰু নিজৰ ঘৰৰ বাহিৰে আন ক’তো ভাববাদী মৰ্য্যাদাহীন নহয়।
\v 58 আৰু তেওঁ তেওঁলোকৰ অবিশ্বাসৰ কাৰণে তাত বিস্তৰ পৰাক্ৰম-কাৰ্য্য নকৰিলে।
\c 14
\cl ১৪ অধ্যায়।
\s যোহন বাপ্তাইজকক বধ কৰা
\p
\v 1 সেই সময়ত হেৰোদ ৰজাই যীচুৰ খ্যাতি শুনি, তেওঁৰ বন্দীবিলাকক ক’লে, তেওঁ যোহন বাপ্তাইজক;
\v 2 তেওঁ মৃতবিলাকৰ মাজৰ পৰা উঠিল; এই হেতুকে এই সকলো পৰাক্ৰমে তেওঁত কাৰ্য্য সাধন কৰিছে।
\v 3 কিয়নো হেৰোদে নিজৰ ভায়েক ফিলিপৰ তিৰোতা হেৰোদিয়াৰ কাৰণে, যোহনক আগেয়ে ধৰি বান্ধি, বন্দীশালত থৈছিল।
\v 4 কাৰণ যোহনে তেওঁক-কৈছিল, তুমি তেওঁক ৰাখিব নোপোৱা।
\v 5 তাতে ৰজাই তেওঁক বধ কৰিবলৈ ইচ্ছা কৰিও, লোকসমূহলৈ ভয় কৰিলে, কাৰণ তেওঁলোকে যোহনক ভাববাদী বুলি মানিছিল।
\v 6 কিন্তু হেৰাদৰ জন্মদিনৰ দিনা, হেৰোদিয়াৰ জীয়েকে সভাৰ মাজত নাচি, হেৰোদৰ সন্তোষ জন্মালে।
\v 7 তাতে তাই যিহকে খোজে, তাকে দিবলৈ তেওঁ শপত খাই প্ৰতিজ্ঞা কৰিলে।
\v 8 পাছে তাই মাকৰ পৰা উদগণি পাই ক’লে, যোহন বাপ্তাইজকৰ মূৰটো এখন থালতকৈ ইয়াতে মোক দিয়ক।
\v 9 তাতে ৰজা দুঃখিত হ’ল; কিন্তু নিজৰ শপতৰ কাৰণে, আৰু তেওঁৰে সৈতে ভোজনত বহাবিলাকৰ কাৰণেও, তেওঁ দিবলৈ আজ্ঞা কৰিলে।
\v 10 পাছে মানুহ পঠাই, বন্দীশালতে যোহনৰ মূৰ ছেদন কৰালে।
\v 11 তাতে তেওঁ মূৰটো এখন থালত আনি, ছোৱালীজনীক দিয়া হলত, তাই তাক মাকৰ তালৈ নিলে।
\v 12 তেতিয়া তেওঁৰ শিষ্যবিলাকে গৈ, গাঁৰিডোখৰ তুলি নি মৈদাম দিলে; পাছে আহি যীচুক সম্বাদ দিলে।
\s পাঁচ হাজাৰ মানুহক খুউৱা
\p
\v 13 যীচুৱে তাকে শুনি, তাৰ পৰা আতৰি গৈ, নিৰ্জন ঠাইলৈ নাৱেৰে পৃথক হৈ গ’ল। কিন্তু লোকসমূহে সেই কথা শুনি, নগৰবোৰৰ পৰা বামেদি তেওঁৰ পাছে পাছে গ’ল।
\v 14 তেতিয়া তেওঁ বাহিৰ ওলাই, বহু মানুহৰ এটা দল দেখি, তেওঁলোকলৈ মৰম লাগি, তেওঁলোকৰ নৰিয়াবিলাকক সুস্থ কৰিলে।
\v 15 পাছে গধূলি হ’লত, শিষ্যবিলাকে তেওঁৰ ওচৰলৈ আহি ক’লে, এই ঠাই নিৰ্জন আৰু বেলাও গ’ল; লোকসমূহে গাৱে গাৱে গৈ, নিজৰ নিমিত্তে খোৱা বস্তু কিনিবলৈ তেওঁবিলাকক বিদায় দিয়ক।
\v 16 কিন্তু যীচুৱে শিষ্যবিলাকক ক’লে, তেওঁলোকে যাবৰ প্ৰয়োজন নাই। তোমালোকেই তেওঁলোকক খাবলৈ দিয়া।
\v 17 তাতে শিষ্যবিলাকে তেওঁক কলে, আমাৰ ইয়াত কেৱল পাঁচোটা পিঠা আৰু দুটা মাছহে আছে।
\v 18 তেওঁ ক’লে, তাকে মোৰ ইয়ালৈ আনা।
\v 19 পাছে তেওঁ লোকসমূহক ঘাঁহৰ ওপৰত বহিবলৈ আজ্ঞা দিলে; আৰু সেই পাঁচোটা পিঠা আৰু দুটা মাছকে লৈ, স্বৰ্গলৈ চাই, আশীৰ্ব্বাদ কৰিলে; পাছে পিঠাখিনি ভাঙি শিষ্যবিলাকক দিলে, আৰু তেওঁলোকে লোকসমূহক দিলে।
\v 20 তাতে সকলোৱে খাই তৃপ্ত হ’ল; পাছে সেই ডোখৰা-ডুখৰিৰ অৱশেষখিনিৰে ভৰা বাৰটা পাচি তুলি ল’লে।
\v 21 লৰা-তিৰোতাত বাজে, সেই ভোজন কৰা মানুহ পাঁচ হাজাৰমান আছিল।
\s পানীৰ ওপৰত খোজ কঢ়া
\p
\v 22 তেতিয়া তেওঁ লোকসমূহক বিদায় দিয়ামানে, শিষ্যবিলাকক নাৱত উঠি, তেওঁৰ আগেয়ে সিপাৰলৈ যাবলৈ আগ্ৰহেৰে আজ্ঞা দিলে।
\v 23 পাছে তেওঁ লোকসমূহক বিদায় দি, প্ৰাৰ্থনা কৰিবলৈ অকলে পৰ্ব্বতৰ ওপৰলৈ উঠিল; আৰু সন্ধ্যা হ’লত তাত অকলশৰে আছিল।
\v 24 সেই সময়ত, বতাহ সন্মুখে হোৱাত, সাগৰৰ মাজত নাওখন ঢৌত ঢলংপলং কৰি আছিল।
\v 25 পাছে চতুৰ্থ পৰমান নিশাত, তেওঁ সাগৰৰ ওপৰত খোজ কাঢ়ি তেওঁলোকৰ ওচৰলৈ আহিল।
\v 26 তেতিয়া তেওঁক সাগৰৰ ওপৰত খোজ কঢ়া দেখি, শিষ্যবিলাকৰ উগুল-থুগুল লাগি, এয়ে ভূত বুলি ভয় কৰি, চিঞৰিবলৈ ধৰিলে।
\v 27 কিন্তু যীচুৱে তেতিয়াই তেওঁলোকক মাত লগাই ক’লে, নিৰ্ভয় হোৱা; মইহে, ভয় নকৰিবা।
\p
\v 28 তাতে পিতৰে তেওঁক উত্তৰ দি ক’লে, হে প্ৰভু, যদি, আপুনিহে তেন্তে মোক আপোনাৰ ওচৰলৈ পানীৰ ওপৰেদি যাবলৈ আজ্ঞা দিয়ক।
\v 29 তাতে তেওঁ আহাঁ বুলি ক’লত; পিতৰে নাৱৰ পৰা নামি পানীৰ ওপৰত খোজ কাঢ়ি, যীচুৰ ওচৰলৈ গ’ল।
\v 30 কিন্তু বতাহ দেখি, ভয় কৰি ডুবিবলৈ ধৰাত, তেওঁ চিঞৰি মাৰি ক’লে, হে প্ৰভু, মোক ৰক্ষা কৰক।
\v 31 তেতিয়াই যীচুৱে হাত মেলি, তেওঁক ধৰি ক’লে, হে অল্পবিশ্বাসী, তুমি কিয় সংশয় কৰিলা?
\v 32 পাছে তেওঁলোক নাৱত উঠিলত, বতাহ গুচিল।
\v 33 তেতিয়া নাৱত থকাবিলাকে তেওঁক প্ৰণিপাত কৰি ক’লে, স্বৰূপেই আপুনি ঈশ্বৰৰ পুত্ৰ।
\p
\v 34 পাছে তেওঁলোকে পাৰ হৈ, গিনেচৰৎ প্ৰদেশ পালেহি।
\v 35 তেতিয়া সেই ঠাইৰ মানুহবিলাকে তেওঁক চিনি পাই, দেশৰ চাৰিওফাললৈ মানুহ পঠাই, সকলো ৰোগীক তেওঁৰ ওচৰলৈ অনালে।
\v 36 আৰু তেওঁলোকে যেন তেওঁৰ কাপোৰৰ দহি মাথোন চুবলৈ পায়, তেওঁৰ এনে মিনতি কৰিলে; আৰু যিমান লোকে চুলে, সেই সকলোৱে ৰক্ষা পালে।
\c 15
\cl ১৫ অধ্যায়।
\s অশুচিতাৰ বিষয়ে শিক্ষা
\p
\v 1 তেতিয়া ফৰীচী আৰু অধ্যাপকসকলে যিৰূচালেমৰ পৰা যীচুৰ ওচৰলৈ আহি ক’লে, তোমাৰ শিষ্যবিলাকে বৃদ্ধসকলৰ পুৰুষে পুৰুষে চলি অহা বিধি কিয় উলঙ্ঘন কৰে?
\v 2 কিয়নো তেওঁলোকে হাত নোধোৱাকৈ ভোজন কৰে।
\v 3 তাতে তেওঁ উত্তৰ দি তেওঁবিলাকক ক’লে, তোমালোকেও নিজৰ পুৰুষে পুৰুষে চলি অহা বিধিৰ কাৰণে, ঈশ্বৰৰ আজ্ঞা কিয় উলঙ্ঘন কৰিছা?
\v 4 কিয়নো ঈশ্বৰে ক’লে, তুমি পিতৃ-মাতৃক সন্মান কৰা; আৰু যি কোনোৱে পিতৃ বা মাতৃক কুবচন বোলে, সি নিশ্চয় মৰক।
\v 5 কিন্তু তোমালোকে কোৱা, যি কোনোৱা নিজৰ পিতৃ বা মাতৃক কয়, মোৰ পৰা যিহেৰে আপোনাৰ উপকাৰ হলহেঁতেন, তাক আগ কৰা হৈছে;
\v 6 তেওঁ নিজৰ পিতৃক কোনোমতে সন্মান নকৰিব। এইদৰে তোমালোকৰ পুৰুষে পুৰুষে চলি অহা বিধিৰ কাৰণে, ঈশ্বৰৰ বাক্য লোপ কৰিলাহঁক।
\v 7 হে কপটীয়াবিলাক, যিচয়াই তোমালোকৰ বিষয়ে ভালকৈয়ে ভাবোক্তি প্ৰচাৰ কৰিলে, বোলে,
\v 8 এই মানুহবিলাক ওঁঠেৰে মোক সন্মান কৰে, কিন্তু তেওঁবিলাকৰ হৃদয় মোৰ পৰা দূৰৈত থাকে;
\v 9 আৰু মানুহৰ বিধিবোৰ উপদেশ বুলি শিকাই, তেওঁবিলাকে অনৰ্থকৰূপে মোক ভক্তি কৰে।
\v 10 তেতিয়া তেওঁ লোকসমূহক ওচৰলৈ মাতি, তেওঁলোকক ক’লে, তোমালোকে শুনা, আৰু বুজা।
\v 11 মুখত যি সোমায়, সেয়ে মানুহক অশুচি নকৰে; কিন্তু মুখৰ পৰা যি ওলায়, সেয়েহে মানুহক অশুচি কৰে।
\v 12 তেতিয়া শিষ্যবিলাকে আহি তেওঁক ক’লে, ফৰীচীবিলাকে এই কথা শুনি বিঘিনি পালে, ইয়াক আপুনি জানে নে?
\v 13 তাতে তেওঁ উত্তৰ দি ক’লে, যি পুলি মোৰ স্বৰ্গীয় পিতৃয়ে ৰোৱা নাই, তাক উভলা যাব।
\v 14 তেওঁলোকক এৰি দিয়া; তেওঁলোক অন্ধ পথদৰ্শক। অন্ধই অন্ধক বাট দেখুৱালে, দুয়ো খাৱৈত পৰিব।
\v 15 তেতিয়া পিতৰে উত্তৰ দি তেওঁক ক’লে, এই দৃষ্টান্তটিৰ অৰ্থ আমাক বুজাই দিয়ক।
\v 16 তেওঁ ক’লে, তোমালোকো এতিয়ালৈকে অবোধ হৈ আছা নে?
\v 17 মুখত যি সোমায়, সেয়ে পেটৰ ভিতৰলৈ গৈ, শৌচৰ ঠাইত বাহিৰ হয়, ইয়াক তোমালোকে বুজা নাই নে?
\v 18 কিন্তু মুখৰ পৰা যিবোৰ ওলায়, সেইবোৰ চিত্তৰ পৰাহে আহে; আৰু সেইবোৰেই মানুহক অশুচি কৰে।
\v 19 কিয়নো চিত্তৰ পৰা কুচিন্তা, নৰবধ, পৰস্ত্ৰীগমন, ব্যভিচাৰ, চুৰি, মিছা সাক্ষ্য, নিন্দা, এইবোৰ ওলায়;
\v 20 এইবোৰেহে মানুহক অশুচি কৰে; কিন্তু নোধোৱা হাতেৰে ভোজন কৰাই মানুহক অশুচি নকৰে।
\s কনানীয়া তিৰোতাৰ জীয়েকক সুস্থ কৰা
\p
\v 21 যীচু সেই ঠাইৰ পৰা ওলাই, তুৰ আৰু চীদ্দোনৰ অঞ্চললৈ আঁতৰি গ’ল।
\v 22 আৰু চোৱা, এজনী কনানীয়া তিৰোতাই তাৰ সীমাৰ পৰা ওলাই আহি, ৰিঙিয়াই ক’লে, হে প্ৰভু, দায়ুদৰ সন্তান, মোক দয়া কৰক; মোৰ ছোৱালীজনীক বৰ বেয়াকৈ ভূতে ধৰিছে।
\v 23 কিন্তু তেওঁ তেওঁক একো উত্তৰ নিদিলে। তাতে তেওঁৰ শিষ্যবিলাকে ওচৰলৈ আহি, তেওঁক নিবেদন কৰি ক’লে, তেওঁক বিদায় দিয়ক; কিয়নো তেওঁ আমাৰ পাছে পাছে চিঞৰি চিঞৰি আহিছে।
\v 24 কিন্তু তেওঁ উত্তৰ দি ক’লে, ইস্ৰায়েল-বংশৰ হেৰোৱা মেৰৰ বাহিৰে মোক আন কালৈকো পঠোৱা নাই!
\v 25 তাতে তেওঁ আহি, তেওঁক প্ৰণিপাত কৰি ক’লে, হে প্ৰভু, মোক উপকাৰ কৰক।
\v 26 কিন্তু তেওঁ উত্তৰ দি ক’লে, ল’ৰাহঁতৰ খোৱা বস্তু লৈ কুকুৰৰ আগত পেলাই দিয়া ভাল নহয়।
\v 27 তাতে তেওঁ ক’লে, হয় প্ৰভু, কিয়নো গৰাকীৰ মেজৰ পৰা উফৰি পৰাবোৰহে কুকুৰে খাবলৈ পায়।
\v 28 তেতিয়া যীচুৱে উত্তৰ দি তেওঁক ক’লে, হে নাৰি, তোমাৰ বিশ্বাস মহৎ; তোমাৰ ইচ্ছাৰ দৰেই তোমালৈ হওক। তাতে সেই মুহূৰ্ত্তৰে পৰা তেওঁৰ জীয়েক সুস্থ হ’ল।
\p
\v 29 পাছে যীচুৰে তাৰ পৰা গৈ, গালীল সাগৰৰ ওচৰ পাই, পৰ্ব্বতৰ ওপৰত উঠি তাতে বহিল।
\v 30 তেতিয়া বহু মানুহৰ দলে খোৰা, অন্ধ, বোবা, কোঙা আদি কৰি অনেকক লগত লৈ আহি, তেওঁৰ চৰণত থলেহি; আৰু তেওঁ তেওঁলোকক সুস্থ কৰিলে।
\v 31 তাতে সেই লোকসমূহে বোবাক কথা কোৱা, কোঙাক সুস্থ হোৱা, খোৰাক খোজ কঢ়া, অন্ধক দৃষ্টি পোৱা দেখি বিস্ময় মানি, ইস্ৰায়েলৰ ঈশ্বৰৰ স্তুতি কৰিলে।
\s চাৰি হাজাৰ মানুহক খুউৱা
\p
\v 32 তেতিয়া যীচুৰে তেওঁৰ শিষ্যবিলাকক ওচৰলৈ মাতি ক’লে, এই লোকসমূহলৈ মোৰ মৰম লাগিছে; কিয়নো তেওঁলোক এতিয়া মোৰ লগত তিনি দিন আছে, আৰু তেওঁলোকৰ খাবলৈ একো নাই। আৰু তেওঁলোকক লঘোনে বিদায় দিবলৈ মোৰ ইচ্ছা নাই; জানোচা বাটত গা ৰহি যায়।
\v 33 তেতিয়া শিষ্যবিলাকে তেওঁক ক’লে, ইমান মানুহক তৃপ্ত কৰাবলৈ, নিৰ্জন ঠাইত অতবোৰ পিঠা আমি ক’ত পাম?
\v 34 তাতে যীচুৱে তেওঁলোকক সুধিলে, তোমালোকৰ কেইটা পিঠা আছে? তেওঁলোকে কলে, সাতোটা, আৰু গোটাচাৰেক সৰু মাছ আছে।
\v 35 তেতিয়া তেওঁ লোকসমূহক মাটিত বহিবলৈ আজ্ঞা দিলে।
\v 36 পাছে তেওঁ পিঠা সাতোটা আৰু মাছ লৈ, স্তুতি কৰি, ভাঙি, শিষ্যবিলাকক দিলে; আৰু শিষ্যবিলাকে লোকসমূহক দিলে।
\v 37 তাতে সকলোৱে খাই তৃপ্ত হ’ল; পাছে সেই ডোখৰা-ডুখৰিৰ অৱশেষখিনিৰে ভৰা সাতোটা পাচি তেওঁলোকে তুলি ললে।
\v 38 ল’ৰা তিৰোতাত বাজে, সেই ভোজন কৰা মানুহ চাৰি হাজাৰ আছিল।
\v 39 পাছে লোকসমূহক বিদায় দি, তেওঁ নাৱত উঠি, মগদনৰ সীমালৈ আহিল।
\c 16
\cl ১৬ অধ্যায়।
\s ফৰীচী আৰু চদ্দূকীৰ শিক্ষালৈ সাৱধান কৰোৱা
\p
\v 1 তেতিয়া ফৰীচী আৰু চদ্দূকীবিলাকে ওচৰলৈ আহি, তেওঁক পৰীক্ষা কৰি, আকাশৰ পৰা কোনো এটা চিন তেওঁলোকক দেখুৱাবলৈ নিবেদন কৰিলে।
\v 2 কিন্তু তেওঁ উত্তৰ দি তেওঁলোকক ক’লে, সন্ধ্যা পৰত, তোমালোকে কোৱা, বতৰ ভাল; কিয়নো আকাশ ৰঙা হৈছে।
\v 3 আৰু ৰাতিপুৱা কোৱা, বতৰ বেয়া; কিয়নো আকাশ ৰঙা হৈছে, আৰু মেঘাইছেও। তোমালোকে আকাশৰ ৰূপ প্ৰভেদ কৰিব জানা, কিন্তু কালৰ চিন নোৱাৰা।
\v 4 এই কালৰ দুষ্ট আৰু ব্যভিচাৰী মানুহে চিন বিচাৰে। কিন্তু যোনাৰ চিনৰ বাহিৰে দিহঁতক একো চিন দিয়া নহ’ব। তেতিয়া তেওঁ তেওঁলোকক এৰি গুচি গ’ল।
\p
\v 5 পাছে সিপাৰেদি যাওঁতে, শিষ্যবিলাকে পিঠা লবলৈ পাহৰি গ’ল।
\v 6 যীচুৱে তেওঁলোকক ক’লে, চাবা, তোমালোকে ফৰীচী আৰু চদ্দূকীবিলাকৰ খমিৰলৈ সাৱধান হ’বা।
\v 7 তাতে তেওঁলোকে ইজনে সিজনে কোৱা-মেলা কৰি কলে, অ! আমি পিঠা নললোঁ!
\v 8 কিন্তু যীচুৱে তাকে জানি ক’লে, হে অল্প-বিশ্বাসীবিলাক, তোমালোকৰ পিঠা নোহোৱা হেতুকে, ইজনে সিজনে কিয় এনে কোৱা-মেলা কৰিছাহক?
\v 9 তোমালোক এতিয়ালৈকে বুজা নাই নে? তোমালোকৰ মনত পৰা নাই নে পাঁচ হাজাৰ পুৰুষৰ পাঁচোটা পিঠা আৰু তেতিয়া কেইটা পাচি তুলি লৈছিলা,
\v 10 আৰু চাৰি হাজাৰ পুৰুষৰ সাতোটা পিঠা আৰু তেতিয়া কেইটা পাচি তুলি লৈছিলা?
\v 11 মই পিঠাৰ বিষয়ে তোমালোকক কোৱা নাই, কিয় নুবুজা? কিন্তু ফৰীচী আৰু চদ্দূকীবিলাকৰ খমিৰলৈ সাৱধান হোৱা।
\v 12 তেতিয়া পিঠাৰ খমিৰলৈ নহয়, ফৰীচী আৰু চদ্দূকীবিলাকৰ উপদেশলৈহে উপদেশলৈহে তেওঁ সাৱধানে থাকিবলৈ দিলে, ইয়াকে তেওঁলোকে বুজিলে।
\s যীচু ঈশ্বৰৰ পুত্ৰ বুলি প্ৰকাশ
\p
\v 13 পাছে যীচুৱে কৈচৰীয়া-ফিলিপীৰ অঞ্চললৈ গৈ তেওঁৰ শিষ্যবিলাকক সুধিলে, বোলে, মানুহবিলাকে মানুহৰ পুত্ৰক কোন বুলি কয়?
\v 14 তেওঁলোকে কলে, কোনেোৱে যোহন বাপ্তাইজক, কোনোৱে এলিয়া, আন কোনোৱে যিৰিমিয়া, বা ভাববাদীসকলৰ এজন বুলি কয়?
\v 15 তেওঁ তেওঁলোকক ক’লে, কিন্তু তোমালোকে নো মোক কোন বোলা?
\v 16 তাতে চিমোন পিতৰে উত্তৰ দি কলে, আপুনি সেই অভিষিক্ত জনা, জীৱনময় ঈশ্বৰৰ পুত্ৰ।
\v 17 তেতিয়া যীচুৱে উত্তৰ দি তেওঁক ক’লে, হে যোনাৰ পুতেক চিমোন, তুমি ধন্য; কিয়নো তেজ আৰু মাংসই ইয়াক তোমাৰ আগত প্ৰকাশ কৰা নাই, কিন্তু স্বৰ্গত থকা মোৰ পিতৃয়েহে প্ৰকাশ কৰিলে।
\v 18 আৰু ময়ো তোমাক কওঁ যে, তুমি পিতৰ*(অৰ্থাৎ শিল) আৰু এই শিলৰ ওপৰত মই মোৰ মণ্ডলী স্থাপন কৰিম, আৰু নৰককুণ্ডৰ দ্বাৰে তাক পৰাজয় নকৰিব।
\v 19 মই তোমাক স্বৰ্গৰাজ্যৰ চাবিবোৰ দিম; তাতে তুমি পৃথিবীত যিহকে বন্ধ কৰা, সেয়ে স্বৰ্গতো বন্ধ হ’ব; আৰু তুমি পৃথিবীত যিহকে বন্ধ কৰা, সেয়ে স্বৰ্গতো বন্ধ হ’ব।
\v 20 তেতিয়া সেই অভিষিক্ত জনা তেওঁ বুলি কাকো নকবলৈ, শিষ্যবিলাকক আজ্ঞা দিলে।
\s যিচুৱে নিজৰ মৃত্যু আৰু পুনৰুত্থানৰ বিষয়ে জনোৱা
\p
\v 21 সেই সময়ৰে পৰা যীচুৱে তেওঁৰ শিষ্যবিলাকক দেখুৱাবলৈ ধৰিলে যে, তেঁও যিৰূচালেমলৈ গৈ বৃদ্ধলোক, প্ৰধান পুৰোহিত আৰু অধ্যাপক সকলৰ পৰা অনেক দুখভোখ পাই, আৰু মৃত্যুভোগ কৰি, তিন দিনৰ দিনা দিনা পুনৰায় উঠিব লাগিব।
\v 22 তেতিয়া পিতৰে তেওঁক এফলীয়াকৈ নি, অনুযোগ কৰিব ধৰিলে, বোলে, হে প্ৰভু, ঈশ্বৰে আপোনাক দয়া কৰক; সেয়ে আপোনালৈ কেতিয়াও নঘটিব।
\v 23 কিন্তু তেওঁ ঘূৰি পিতৰক ক’লে, মোৰ পাছলৈ গুচি যা, চয়তান; তই মোৰ বিঘিনিস্বৰূপ; তই ঈশ্বৰৰ কথা নাভাবি, মানুহৰ কথাহে ভাবিছ।
\p
\v 24 তেতিয়া যীচুৱে তেওঁৰ শিষ্যবিলাকে ক’লে, কোনোৱে যদি মোৰ পাছত আহিবলৈ ইচ্ছা কৰে, তেন্তে তেওঁ নিজকে দমন কৰক, নিজৰ ক্ৰুচ তুলি লৈ, মোৰ পাছে পাছে আহক।
\v 25 কিয়নো যি কোনোৱে নিজৰ প্ৰাণ ৰক্ষা কৰিব খোজে, তেওঁ তাক হেৰুৱাব; কিন্তু যি কোনোৱে মোৰ নিমিত্তে নিজৰ প্ৰাণ হেৰুৱায়, তেওঁ তাক পাব।
\v 26 কাৰণ, কোনো মানুহে গোটেইখন জগত পায়ো যদি, নিজৰ প্ৰাণৰ সলনি বা কি দিব?
\v 27 কিয়নো মানুহৰ পুত্ৰ নিজৰ পিতৃৰ প্ৰভাৱেৰে দূতবিলাকক লগত লৈ আহিবলৈ উদ্যত হৈছে; আৰু তেওঁ তেতিয়া প্ৰতিজনক নিজৰ কৰ্ম্মৰ অনুসাৰে প্ৰতিদান দিব।
\v 28 মই তোমালোকক স্বৰূপকৈ কঁও, মানুহৰ পুত্ৰক নিজৰ ৰাজ্যলৈ অহা নেদেখামানে মৃত্যুভোগ নকৰিব, এনে কোনোলোক, ইয়াত থিয় হৈ থকাবিলাকৰ মাজত আছে।
\c 17
\cl ১৭ অধ্যায়।
\s যীচুৱে অন্য ৰূপ ধৰা
\p
\v 1 তাৰ ছদিনৰ পাছত, যীচুৱে পিতৰ, যাকোব, আৰু তেওঁৰ ভায়েক যোহনক লগত লৈ, তেওঁলোকে সৈতে এটা ওখ পৰ্ব্বতৰ ওপৰলৈ নিৰলে উঠিল।
\v 2 আৰু তেওঁ তেওঁলোকৰ আগতে অন্য ৰূপ ধৰিলে; তাতে তেওঁৰ মুখ সূৰ্য্যৰ দৰে দীপ্তিমান আৰু তেওঁৰ বস্ত্ৰ পোহৰৰ নিচিনা শুক্ল হ’ল।
\v 3 আৰু চোৱা, মোচি আৰু এলিয়াই তেওঁৰে সৈতে কথোপকথন কৰি কৰি, তেওঁলোকক দেখা দিলে।
\v 4 তাতে পিতৰে মাত লগাই যীচুক ক’লে, হে প্ৰভু, ইয়াত থকা আমাৰ ভাল; আৰু আপোনাৰ ইচ্ছা হ’লে, মই ইয়াত আপোনালৈ এটা, মোচিলৈ এটা, এলিয়ালৈ এটা, এটা তিনটা পঁজা সাজোঁ।
\v 5 তেওঁ এই কথা কওঁতেই, চোৱা, এডোখৰ উজ্জ্বল মেঘে তেওঁলোকক ছাঁ কৰি ধৰিলে; আৰু চোৱা, মেঘৰ পৰা এই বাণী হ’ল, বোলে, এঁও মোৰ প্ৰিয় পুত্ৰ, এওঁত মই পৰম সন্তুষ্ট; এওঁৰ কথা শুনা।
\v 6 শিষ্যবিলাকে তাতে শুনি, উবুৰি খাই পৰিল, আৰু অতিশয় ভয় খালে।
\v 7 তাতে যীচুৱে ওচৰলৈ আহি, তেওঁলোকক চুই ক’লে, উঠা, ভয় নকৰিবা।
\v 8 তেতিয়া তেওঁলোকে চকু তুলি, অকল যীচুৰ বাহিৰে কাকো নেদেখিলে।
\p
\v 9 পাছে তেওঁলোকে পৰ্ব্বতৰ পৰা নামোতে, যীচুৱে তেওঁলোকক আজ্ঞা দি ক’লে, মানুহৰ পুত্ৰ মৃতবিলাকৰ মাজৰ পৰা নুঠালৈকে তোমালোকে এই দৰ্শনৰ কথা কাকো নকবা।
\v 10 তেতিয়া তেওঁৰ শিষ্যবিলাকে তেওঁক সুধিলে, তেন্তে এলিয়া প্ৰথমে আহিব লাগে বুলি অধ্যাপকসকলে কিয় কয়?
\v 11 তেওঁ উত্তৰ দি ক’লে, এতিয়া আহি সকলোকে পুনৰ স্থাপন কৰিব হয়,
\v 12 কিন্তু মই তোমালোকক কওঁ, এলিয়া কেতিয়াবাই আহিল; আৰু তেওঁবিলাকে নিচিনি, তেওঁক যি ইচ্ছা তাকে কৰিলে। সেইদৰে তেওঁলোকৰ পৰাই মানুহৰ পুত্ৰয়ো দুখ পাব।
\v 13 তেতিয়া যোহন বাপ্তাইজকৰ বিষয়ে তেওঁ এই কথা কৈছিল বুলি শিষ্যবিলাকে বুজিলে।
\s আৰবীয়া লৰাক সুস্থ কৰা
\p
\v 14 পাছে তেওঁলোকে লোকসমূহৰ ওচৰলৈ আহিলত, এজন মানুহে তেওঁৰ ওচৰলৈ আহি, তেওঁৰ আগত আঁঠু লৈ ক’লে,
\v 15 হে প্ৰভু, আপুনি মোৰ পুত্ৰলৈ দয়া কৰক; কাৰণ সি আঁৱৰীয়া হৈ, অতিশয় দুখ পাইছে; কিয়নো সি বাৰে বাৰে জুইত, আৰু বাৰে বাৰে পানীত পৰে।
\v 16 পাছে মই আপোনাৰ শিষ্যবিলাকৰ ওচৰলৈ তাক আনিছিলোঁ, কিন্তু তেওঁলোকে তাক সুস্থ কৰিব নোৱাৰিলে।
\v 17 তাতে যীচুৱে উত্তৰ দি ক’লে, হে অবিশ্বাসী আৰু অপথে যোৱা বংশ, মই কিমান কাল তোমালোকৰ লগত থাকিম? কিমান কাল নো তোমালোকক সহিম? তাক মোৰ ইয়ালৈ আনা।
\v 18 তেতিয়া যীচুৱে ভূতক ডবিয়ালত, সি তাৰ পৰা ওলাই গ’ল; আৰু সেই মুহুৰ্ত্তৰে পৰা ল’ৰাটো সুস্থ হ’ল।
\v 19 তেতিয়া শিষ্যবিলাকে নিৰলে যীচুৰ ওচৰলৈ আহি সুধিলে, আমি নো তাক কিয় খেদাব নোৱাৰিলোঁ?
\v 20 তাতে তেওঁ তেওঁলোকক ক’লে, তোমালোকৰ অল্প-বিশ্বাসৰ কাৰণে; কিয়নো মই তোমালোকক স্বৰূপকৈ কঁও, এটি সৰিয়হ গুটিৰ মানো তোমালোকৰ যদি বিশ্বাস হয়, তেন্তে এই পৰ্ব্বতটোকে, ইয়াৰ পৰা সৌ তালৈ যা বুলিলে, সি যাব; আৰু তোমালোকলৈ একো অসাধ্য নহব।
\v 21 প্ৰাৰ্থনা আৰু লঘোনৰ বিনে এই বিধ নোলায়। paragraph change - নিজৰ মৃত্যু আৰু পুনৰুত্থানৰ বিষয়ে দ্বিতীয়বাৰ জনোৱা
\v 22 পাছে তেওঁলোকে গালীল দেশত গোট খোৱা কালত, যীচুৱে তেওঁলোকক ক’লে, মানুহৰ পুত্ৰক মানুহবিলাকৰ হাতত শোধাই দিয়া হ’ব;
\v 23 আৰু তেওঁলোকে তেওঁক বধ কৰিব, পাছে তিন দিনৰ দিনা তেওঁক তোলা হ’ব। তাতে তেওঁলোকে অতিশয় দুঃখিত হ’ল।
\s মন্দিৰৰ কৰ দিবৰ উপায়
\p
\v 24 পাছে তেওঁলোকে কফৰনাহুমলৈ আহিলত, তোমালোকৰ গুৰুৱে আধলিটো নিদিয়ে নে? তেওঁ ক’লে, দিয়ে।
\v 25 পাছে তেওঁ ঘৰত সোমাওঁতে, যীচুৱে আগেয়েই তেওঁক ক’লে, হে চিমোন, পৃথিবীৰ ৰজাবিলাক মাচুল বা খাজনা কাৰ পৰা লয়? নিজৰ সন্তানৰ পৰা নাইবা আন লোকৰ পৰা? তোমাৰ মনে কি ধৰে?
\v 26 আন লোকৰ পৰা বুলি তেওঁ ক’লত, যীচুৱে তেওঁক ক’লে, তেনেহ’লে সন্তানবিলাক মুক্ত হৈ আছে।
\v 27 তথাপি আমি যেন তেওঁবিলাকৰ বিঘিনি নজন্মাঁও, এই নিমিত্তে তুমি সাগৰলৈ গৈ, বৰশী বোৱা; তাতে প্ৰথমে যি মাছ উঠে, তাক ধৰি, তাৰ মুখ মেলি, এটকা ৰূপ পাবা; তাকে লৈ, মোৰ আৰু তোমাৰ নিমিত্তে তেওঁলোকক দিয়াগৈ।
\c 18
\cl ১৮ অধ্যায়।
\s স্বৰ্গৰাজ্যত কোন শ্ৰেষ্ঠ
\p
\v 1 সেই সময়তে শিষ্যবিলাকে যীচুৰ ওচৰলৈ আহি সুধিলে, স্বৰ্গৰাজ্যত কোন শ্ৰেষ্ঠ?
\v 2 তাতে তেওঁ লৰা এটিক ওচৰলৈ মাতি, তেওঁলোকৰ মাজত থৈ ক’লে,
\v 3 মই তোমালোকক স্বৰূপকৈ কঁও, তোমালোক যদি ঘূৰি শিশুবিলাকৰ নিচিনা নোহোৱা, তেন্তে স্বৰ্গৰাজ্যত কোনোমতে সোমাবলৈ নাপাবা।
\v 4 এতেকে যি কোনোৱে এই ল’ৰাটিৰ নিচিনা নিজকে সৰু কৰে, তেওঁহে স্বৰ্গৰাজ্যত শ্ৰেষ্ঠ।
\p
\v 5 আৰু যি কোনোৱে এনে ল’ৰা এটিক মোৰ নামেৰে গ্ৰহণ কৰে, তেওঁ মোকেই গ্ৰহণ কৰে।
\v 6 কিন্তু যি কোনোৱে মোত বিশ্বাস কৰা এই সৰুবিলাকৰ মাজৰ এজনৰ বিঘিনি জন্মায়, তেওঁৰ ডিঙিত ডাঙৰ জাঁত আৰি, অগাধ সমুদ্ৰত তাক ডুবাই দিয়াই তালৈ ভাল।
\v 7 বিঘিনিৰ কাৰণে জগতৰ সন্তাপ। কিয়নো বিঘিনি অৱশ্যে হ’ব; কিন্তু যি মানুহৰ দ্বাৰাই বিঘিনি হয়, তাৰ সন্তাপ হ’ব।
\v 8 এতেকে তোমাৰ হাত বা ভৰিয়ে যদি তোমাৰ বিঘিনি জন্মায়, তেন্তে তাক কাটি তোমাৰ পৰা দলিয়াই পেলোৱা; দুহতীয়া বা দুভৰীয়া হৈ, অনন্ত জুইত পেলোৱা হোৱাতকৈ, কোঙা বা খোৰা হৈ, জীৱনত সোমোৱাই তোমাৰ ভাল।
\v 9 আৰু তোমাৰ চকুৱে যদি তোমাৰ বিঘিনি জন্মায়, তেন্তে তাকো কাঢ়ি তোমাৰ পৰা দলিয়াই পেলোৱা; দুচকুৱা হৈ অগ্নিময় নৰকত পেলোৱা হোৱাতকৈ, এচকুৱা হৈ জীৱনত সোমোৱাই তোমাৰ ভাল।
\v 10 সাৱধান হোৱা; তোমালোকে এই সৰুবিলাকৰ মাজৰ এজনকো হেয়জ্ঞান নকৰিবা; কিয়নো মই তোমালোকক কঁও, স্ৱৰ্গত সিহঁতৰ দূতবিলাকে স্বৰ্গত থকা মোৰ পিতৃৰ মুখ সদায় দেখা পায়।
\v 11 কাৰণ, যি হেৰাল, তাক বিচাৰি ৰক্ষা কৰিবলৈ মানুহৰ পুত্ৰ আহিল।
\v 12 তোমালোকৰ মনে কি ধৰে? কোনো মানুহৰ এশ মেৰ থাকিলে, তাৰ পৰ্ব্বতৰ ওপৰত এৰি গৈ, সেই ভ্ৰান্ত হৈ যোৱাটোক নিবিচাৰিব নে?
\v 13 আৰু যদি তাক কেনেবাকৈ পায়, তেন্তে, মই তোমালোকক স্বৰূপকৈ কঁও, অপথে নোযোৱা সেই নিৰাববৈটা মেৰতকৈ, সেই মেৰটোত তেওঁৰ অধিক আনন্দ জন্মে।
\v 14 সেইদৰে এই সৰুবিলাকৰ মাজৰ এটিও নষ্ট হোৱাটো স্বৰ্গত থকা তোমালোকৰ পিতৃৰ ইচ্ছা নাই।
\s ক্ষমাৰ বিষয়ে শিক্ষা
\p
\v 15 কিন্তু তোমাৰ ভায়েৰাই যদি তোমাৰ অহিতে অপৰাধ কৰে, তেন্তে তুমি গৈ, তেওঁ অকলে থাকোঁতে, তেওঁক অনুযোগ কৰিবা। তেওঁ যদি তোমাৰ কথা শুনে, তেন্তে তোমাৰ ভায়েৰাক পালা।
\v 16 কিন্তু যদি নুশুনে, তেন্তে, যিহতে দুই তিনি জন সাক্ষীৰ মুখে সকলো কথা নিশ্চয় হয়, সেই নিমিত্তে, আৰু এজন বা দুজন লগত লৈ যাবা।
\v 17 আৰু তেওঁ যদি তেওঁলোককো নামনে, তেন্তে মণ্ডলীৰ আগত জনাবা; মণ্ডলীৰ কথাও যদি নামানে, তেন্তে তেওঁ তোমালৈ পৰজাতি আৰু কৰতোলাৰ নিচিনা হওক।
\v 18 মই তোমালোকক স্বৰূপকৈ কঁও, তোমালোকে পৃথিবীত যিহকে বন্ধ কৰা, সেয়ে স্বৰ্গতো বন্ধ হ’ব; আৰু পৃথিবীত যিহকে মুকলি কৰা, সেয়ে স্ৱৰ্গতো মুকলি হব।
\v 19 পুনৰায় মই তোমালোকক কঁও, পৃথিবীত তোমালোকৰ দুজনৰ যদি প্ৰাৰ্থনীয় কোনো বিষয়ত এক-মন হয়, তেন্তে স্বৰ্গত থকা মোৰ পিতৃৰ দ্বাৰাই তেওঁলোকলৈ তাক সিদ্ধ কৰা হ’ব
\v 20 কিয়নো যি ঠাইত দুই বা তিনি জন মোৰ নামেৰে গোট খোৱা হয়, সেই ঠাইতে ময়ো তেওঁলোকৰ মাজতে থাকোঁ।
\p
\v 21 তেতিয়া পিতৰে ওচৰলৈ আহি তেওঁক ক’লে, হে প্ৰভু, মোৰ ভায়ে মোৰ অহিতে কেইবাৰ অপৰাধ কৰিলে মই তেওঁক ক্ষমা কৰিম? সাতবাৰলৈকে নে?
\v 22 যীচুৱে তেওঁক ক’লে, সাতবাৰলৈকে বুলি মই তোমাক নকঁও; কিন্তু সত্তৰ গুণ সাতবাৰলৈকে।
\p
\v 23 এই নিমিত্তে, নিজৰ দাসবিলাকে সৈতে লেখ-বুজ কৰিব খোজা এজন ৰজাৰ লগত স্বৰ্গৰাজ্যৰ তুলনা দিয়া হয়।
\v 24 ৰজাই লেখ-বুজ কৰিবলৈ ধৰিলত, দহ হাজাৰ গাগৰি ৰূপৰ ধৰুৱা এজনক তেওঁৰ আগলৈ অনা হ’ল।
\v 25 কিন্তু পৰিশোধ কৰিবলৈ তেওঁৰ উপায় নোহোৱাত, তেওঁক আৰু তেওঁৰ ল’ৰা তিৰোতা আদি সৰ্ব্বস্ব বেচি, পৰিশোধ কৰিবলৈ তেওঁৰ প্ৰভুৱে আজ্ঞা দিলে।
\v 26 তাতে সেই দাসে দণ্ডৱতে তেওঁক প্ৰণাম কৰি ক’লে, হে প্ৰভু, সহন কৰক, মই আটাইখিনি পৰিশোধ কৰিম।
\v 27 তেতিয়া সেই দাসৰ প্ৰভুৰ মৰম লাগিলত, তেওঁ তেওঁক মুক্ত কৰিলে, আৰু তেওঁৰ ধাৰো ক্ষমা কৰিলে।
\v 28 কিন্তু সেই দাসে বাহিৰলৈ গৈ, তেওঁৰ এশ আধলিৰ ধৰুৱা এজন সহদাসক পাই, তেওঁক ধৰি, ডিঙিত টেপা দি ক’লে, তই দিব লগীয়াখিনি দে।
\v 29 তাতে তেওঁৰ সহদাসে দণ্ডৱতে কাবৌ কৰি ক’লে, সহন কৰক, মই আপোনাক পৰিশোধ কৰিম।
\v 30 কিন্তু তেওঁ সন্মত নহৈ, দিব লগীয়াখিনি পৰিশোধ নকৰামানলৈকে, তেওঁক বন্দীশালত সুমুৱাই থলেগৈ।
\v 31 তাতে তেওঁৰ সহদাসবিলাকে এই ঘটনা দেখি, অতিশয় দুঃখিত হৈ, তেওঁলোকৰ প্ৰভুৰ ওচৰলৈ গৈ, যি যি ঘটিল, সেই সকলোকে জনালে।
\v 32 তেতিয়া তেওঁৰ প্ৰভুৱে তেওঁক ওচৰলৈ মতাই ক’লে, হেৰ দুষ্ট দাস, তই মোক কাবৌ কৰাত, মই তোৰ সেই সকলো ধাৰ ক্ষমা কৰিলোঁ
\v 33 তেন্তে মই যেনেকৈ তোক দয়া কৰিছিলোঁ, তয়ো তেনেকৈ তোৰ সহদাসক দয়া কৰা উচিত নাছিল নে?
\v 34 তেতিয়া তেওঁৰ প্ৰভুৱে খং উঠি, দিব লগীয়া আটাইখিনি পৰিশোধ নকৰামানলৈকে, তেওঁক যাতনাকাৰীবিলাকৰ হাতত শোধাই দিলে।
\v 35 তোমালোক প্ৰতিজনে যদি নিজ নিজ ভায়েৰাক অন্তৰে সৈতে ক্ষমা নকৰা, তেন্তে মোৰ স্বৰ্গীয় পিতৃয়েও তোমালোকক সেইদৰে কৰিব।
\c 19
\cl ১৯ অধ্যায়।
\s ত্যাগ-পত্ৰৰ বিষয়ে শিক্ষা
\p
\v 1 যীচুৱে এইবোৰ কথা কৈ এটালত, গালীলৰ পৰা প্ৰস্থান কৰি, যৰ্দ্দনৰ সিপাৰে যিহূদিয়াৰ সীমালৈ গ’ল;
\v 2 আৰু বহু মানুহৰ দল তেওঁৰ পাছে পাছে গ’লত, তেওঁ তেওঁলোকক সুস্থ কৰিলে।
\p
\v 3 তেতি্য়া ফৰাচীবিলাকে তেওঁৰ ওচৰলৈ আহি, পৰীক্ষা কৰি তেওঁক সুধিলে, যেই সেই কাৰণতে তিৰোতাক ত্যাগ কৰিব পায় নে?
\v 4 তাতে তেওঁ উত্তৰ দি ক’লে, সৃষ্টিকৰ্ত্তাই যে তেওঁলোকক আদিতে পুৰুষ আৰু স্ৰী কৰি স্ৰকিলে,
\v 5 আৰু এই হেতুকে মানুহে নিজৰ পিতৃ মাতৃক এৰি, নিজ তিৰোতাত আসক্ত হৈ, দুয়ো এক দেহ হ’ব বুলি ক’লে, এই কথা তোমালোকে পঢ়া নাই নে?
\v 6 তেন্তে তেওঁ লোক আৰু দুজন নহয়, দুয়ো এক-দেহ। এতেকে ঈশ্বৰে যাক যোগ কৰি দিলে, তাক মানুহে বিয়োগ নকৰক।
\v 7 তেওঁলোকে তেওঁক সুধিলে, তেনেহলে ত্যাগ পত্ৰ দি, ত্যাগ কৰিবলৈ মোচিয়ে কিয় আদেশ দিলে?
\v 8 তেওঁ ক’লে তোমালোকৰ কঠিন মনৰ কাৰণে, মোচিয়ে তোমালোকক নিজৰ তিৰোতা ত্যাগ কৰিবলৈ অনুমতি দিলে; কিন্তু আদিৰে পৰা তেনে নাছিল।
\v 9 আৰু মই তোমালোকক কঁও, যি কোনোৱে ব্যভিচাৰত বাজে আন কাৰণত নিজ তিৰোতাক তাগ কৰি অন্যক বিয়া কৰে, সি ব্যভিচাৰ কৰে; আৰু যি কোনোৱে ত্যক্ত হোৱা সেই তিৰোতাক বিয়া কৰে, সিও ব্যভিচাৰ কৰে।
\p
\v 10 তেতিয়া শিষ্যবিলাকে তেওঁক ক’লে, নিজৰ তিৰোতাৰে সৈতে পুৰুষৰ যদি এনে সমন্ধ হয়, তেন্তে বিয়া নকৰোৱাই ভাল।
\v 11 তাতে তেওঁ তেওঁলোকক ক’লে, যিবিলাকক শক্তি দিয়া হৈছে, তেওঁলোকৰ বাহিৰে আনে এই কথা গ্ৰাহ্য নকৰে।
\v 12 কিয়নো কোনো কোনোৱে মাকৰ গৰ্ভৰ পৰাই নপুংসক হৈ জন্ম পাইছে; কোনোবিলাক মানুহে কৰা নপুংসক; আৰু কোনো কোনো স্ৱৰ্গৰাজ্যৰ নিমিত্তে নিজকে নিজে কৰা নপুংসক আছে। যেয়ে গ্ৰাহ্য কৰিব পাৰে, সেয়ে গ্ৰাহ্য কৰক।
\s শিশুবিলাকক আশীৰ্ব্বাদ কৰা
\p
\v 13 তেতিয়া তেওঁ যেন শিশুবিলাকৰ গাত হাত দি প্ৰাৰ্থনা কৰে, এই নিমিত্তে তেওঁৰ ওচৰলৈ সিহতক অনা হৈছিল; তাতে শিশুবিলাকে তেওঁলোকক ডবিয়ালে।
\v 14 কিন্তু যীচুৱে কলে, শিশুবিলাকক মোৰ ওচৰলৈ আহিবলৈ দিয়া, নিষেধ নকৰিবা; কিয়নো স্বৰ্গৰাজ্য এনেকুৱা বিলাকৰহে।
\v 15 তেতিয়া তেঔঁ সিহতৰ গাত হাত দি, সেই ঠাইৰ পৰা গ’ল।
\s ধন-সম্পত্তি আৰু অনন্ত জীৱনৰ বিষয়ে শিক্ষা
\p
\v 16 আৰু চোৱা, কোনো এজনে তেওঁৰ ওচৰলৈ আহি সুধিলে, হে গুৰু, মই অনন্ত জীৱন পাবলৈ কি সৎকৰ্ম্ম কৰিব লাগে?
\v 17 তাতে তেওঁ তেওঁক ক’লে, সতৰ বিষয়ে মোক কিয় সুধিছা? সৎ এজনা মাত্ৰ আছে; কিন্তু যদি সেই জীৱনত সোমাবলৈ ইচ্ছা কৰা, তেন্তে আজ্ঞাবোৰ পালন কৰা।
\v 18 তেওঁ তেওঁক সুধিলে, কি কি আজ্ঞা? তাতে যীচুৱে কলে, নৰ-বধ নকৰিবা; ব্যভিচাৰ নকৰিবা; চুৰ নকৰিবা;
\v 19 মিছা সাক্ষ্য নিদিবা; নিজৰ পিতৃ-আতৃক সন্মান কৰা; আৰু তোমাৰ চুবুৰীয়াক নিজৰ নিচিনাকৈ প্ৰেম কৰিবা।
\v 20 তাতে সেই ডেকাই তেওঁক ক’লে, মই এই সকলোকে পালন কৰিলোঁ; ওৰ আৰু কি বাকী আছে?
\v 21 যীচুৱে তেওঁক ক’লে, তুমি যদি সিদ্ধ হবলৈ ইচ্ছা কৰা, তেন্তে তোমাৰ সৰ্ব্বস্ব বেচি, দৰিদ্ৰবিলাকক দান কৰা, তেহে স্বৰ্গত তোমাৰ ধন হ’ব; আৰু আহা মোৰ পাছে পাছে চলাহি।
\v 22 এই কথা শুনি সেই ডেকা দুঃখিত হৈ গুচি গ’ল; কিয়নো তেওঁ বহু ধন-সম্পত্তি থকা মানুহ আছিল।
\p
\v 23 তেতিয়া যীচুৰে তেওঁৰ শিষ্যবিলাকক ক’লে, মই তোমালোকক স্বৰূপকৈ কওঁ, স্বৰ্গৰাজ্যত সোমোৱা ধনী লোকৰ দুঃসাধ্য।
\v 24 পুনৰায় তোমালোকক কওঁ, ধনী লোকে ঈশ্বৰৰ ৰাজ্যত সোমোৱাতকৈ, বেজীৰ বিন্ধাইদি উট সৰকি যোৱাই উজু।
\v 25 এই কথা শুনি শিঢ়্যবিলাকে অতিশয় বিস্ময় মানি ক’লে, তেনেহলে পৰিত্ৰাণ কোনে পাব পাৰে?
\v 26 তাতে যীচুৱে তেওঁলোকলৈ চাই ক’লে, ই মানুহৰ অসাধ্য, কিন্তু ঈশ্বৰৰ সকলো সাধ্য।
\v 27 তেতিয়া পিতৰে উত্তৰ দি তেওঁক ক’লে, চাওক আমি সকলোকে এৰি আপোনাৰ পাছে পাছে আহিলোঁ; তেনেহলে আমি কি পাম?
\v 28 তাতে যীচুৱে তেওঁলোকক ক’লে, মই তোমালোকক স্বৰূপকৈ কঁও, নতুন সৃষ্টিত যেতিয়া মানুহৰ পুত্ৰ নিজৰ প্ৰভাবত সিংহাসনত বহিব, তেতিয়া মোৰ পাছে পাছে অহা তোআলোকে বাৰখন সিংহাসনৰ ওপৰত বহি, ইস্ৰায়েলৰ বাৰ ফৈদৰ সোধ-বিচাৰ কৰিবা।
\v 29 আৰু যি কোনোৱে ঘৰ, বা ভাই-ভনী, বা পিতৃ-মাতৃ, বা সন্তান, বা মাটিকে মোৰ নামৰ নিমিত্তে এৰে, তেওঁ এশ গুণকৈ লাভ পাব, আৰু অনন্ত জীৱনৰ অধিকাৰী হব।
\v 30 কিন্তু আগ হোৱাবিলাকৰ অনেক পাছ হব; আৰু পাছ হোৱা বিলাক আগ হ’ব।
\c 20
\cl ২০ অধ্যায়।
\s বনুৱাবিলাকৰ দৃষ্টান্ত
\p
\v 1 স্বৰ্গৰাজ্য এনে এজন গৃহস্তৰ নিচিনা, যি জনে নিজৰ দ্ৰাক্ষাবাৰীৰ কামত লগাবলৈ অতি ৰাতিপুৱাতে বনুৱাবিলাকক বিচাৰি ওলাই যায়।
\v 2 পাছে, তেওঁ দিনে আধলিকৈ দিবলৈ বনুৱাবিলাকে সৈতে বন্দবস্ত কৰি, সিহতক তেওঁৰ দ্ৰাক্ষাবাৰীলৈ পঠিয়ালে।
\v 3 নমান বজাত তেওঁ আকৌ ওলাই গৈ, বজাৰত এনেই থিয় হৈ থকা আনবিলাকক দেখি, সিহঁতক ক’লে,
\v 4 তহতো মোৰ দ্ৰাক্ষাবাৰীলৈ যা; আৰু যি উচিত তাক তহঁতক দিম। তেতিয়া সিহঁত গ’ল।
\v 5 আকৌ বাৰ আৰু তিনিমান বজাত তেওঁ ওলাই গৈ, সেই একেদৰেই কৰিলে।
\v 6 পাছে পাঁচমান বজাত তেওঁ ওলাই গৈ, আন কিছুমানকো থিয় হৈ থকা দেখি, সিহঁতক সুধিলে, তঁহতে কি কাৰণে ইয়াত দিনতো এনেই থিয় হৈ আছহঁক?
\v 7 সিহঁতে তেওঁক ক’লে, আআক কোনেও কামত লগোৱা নাই। তাতে তেওঁ সিহতক ক’লে, তহঁতো মোৰ দ্ৰাক্ষাবাৰীলৈ যা।
\v 8 পাছে গধূলি হ’লত, সেই বাৰীৰ গৰাকীয়ে নিজৰ ঘৰগিৰীক ক’লে, বনুৱাবিলাকক মাতি, শেষৰ কেইটাৰ পৰা আৰম্ভ কৰি, প্ৰথমৰ কেইটালৈ সিহতক বেচ দিয়া।
\v 9 তাত পাচঁমান বজাত লগোৱাবোৰে আহি আধলিকৈ পালে।
\v 10 পাছে প্ৰথমে লগোৱাবোৰে আহি ভাবিলে, আমি অধিককৈ পাম; কিন্তু সিহতেও আধলিকৈহে পালে।
\v 11 তাকে পাই, সিহতে গৃহস্তৰ অহিতে বোল-মাত কৰি ক’লে, এই শেষৰবোৰে এঘন্টা আথোন কা কৰিলে;
\v 12 তথাপি ৰ’দৰ তাপ আৰু দিনটোৰ ভাৰ সহন কৰা যি আমি, আমাৰে সিহঁতক সমান কৰিলে।
\v 13 কিন্তু তেওঁ উত্তৰ দি সিহঁতৰ এটাক ক’লে, বোপা, মই তোৰ একো অন্যায় কৰা নাই; তই মোৰ লগত এক আধলিকৈ বন্দৱস্ত কৰা নাই নে?
\v 14 তোৰ খিনি তই লৈ যা; এই শেষৰতোক তোমাৰ সমানেই দিবলৈ মোৰ ইচ্ছা।
\v 15 মোৰ নিজৰ বস্তুৰে নিজৰ ইচ্ছামতে কৰিব নাপাওঁ নে? নাইবা মই হিতকাৰী দেখি, তোৰ চকু পুৰিছে নে?
\v 16 এইদৰে পাছ হোৱাবিলাক আগ হ’ব, আৰু আগ হোৱাবিলাক পাছ হ’ব। পারা – নিজৰ মৃত্যু আৰু পুনৰুত্থানৰ বিষয়ে তৃতীয়বাৰ জনোৱা
\v 17 পাছে যীচুৱে যিৰূচালেমলৈ যাত্ৰা কৰোঁতে, বাৰ জন শিষ্যক এফলীয়াকৈ নি, তেওঁলোকক বাটতে ক’লে,
\v 18 চোৱা, আমি যিৰূচালেমলৈ যাত্ৰা কৰিছোঁ; তাতে মানুহৰ পুত্ৰক প্ৰধান পুৰোহিত আৰু অধ্যাপকসকলৰ হাতত শোধাই দিয়া হ’ব; আৰু তেওঁলোকে তেওঁৰ প্ৰাণদণ্ডৰ আজ্ঞা দিব;
\v 19 আৰু বিদ্ৰুপ কৰি আৰু চাবুকেৰে কোবাই ক্রুচত দিবলৈ, পৰজাতিৰ হাতত শোধাই দিব; আৰু তিন দিনৰ দিনা তেওঁক তোলা হ’ব।
\s চিবদিয়ৰ দুজন পুত্ৰৰ মাকৰ নিবেদন
\p
\v 20 তেতিয়া চিবদিয়ৰ পুতেকহঁতৰ মাকে তেওঁৰ পুতেক দুজনক লগত লৈ, তেওঁৰ ওচৰলৈ আহি, প্ৰণিপাত কৰি, তেওঁৰ পৰা কিবা যাচ্‌না কৰিলে।
\v 21 তাতে তেওঁ তেওঁক ক’লে, তোমাৰ কি ইচ্ছা? তেওঁ তেওঁক ক’লে, আপোনাৰ ৰাজ্যত মোৰ এই দুটা পুত্ৰৰ এটাই আপোনাৰ সোঁহাতে, আনটোৱে বাওঁহাতে যেন বহিবলৈ পায়, এনে আজ্ঞা দিয়ক।
\v 22 কিন্তু যীচুৱে উত্তৰ দি ক’লে, তোমালোকে কি খুজিছা, তাক নাজানা। মই যি পাত্ৰত পান কৰিবলৈ উদ্যত হৈছোঁ, তোমোলোকে সেই পাত্ৰত পান কৰিব পাৰা নে? তেওঁলোকে তেওঁক ক’লে, পাৰোঁ।
\v 23 তেওঁ তেওঁলোকক ক’লে, তোমালোকে মোৰ প্ৰাত্ৰত পান কৰিবা হয়, কিন্তু মোৰ সোঁহাতে আৰু বাওঁআতে বহিবলৈ দিবলৈ মোৰ ক্ষমতা নাই, কিন্তু যিবিলাকৰ নিমিত্তে মোৰ পিতৃৰ দ্বাৰাই যুগুত কৰা হৈছে, তেওঁবিলাককহে দিয়া হ’ব।
\v 24 আন দহ জনে এই কথা শুনি, সেই দুজন ভাই-ককায়েকলৈ কুপিত হ’ল।
\v 25 কিন্তু যীচুৱে তেওঁলোকক ওচৰলৈ মাতি ক’লে, পৰজাতিৰ শাসনকৰ্ত্তাসকলে তেওঁলোকৰ ওপৰত প্ৰভুত্ত্ব কৰে, আৰু ডাঙৰীয়া সকলে তেওঁলোকৰ ওপৰত ক্ষমতা চলায়, ইয়াক তোমালোকে জানা।
\v 26 তোমালোকৰ মাজত তেনে নহ’ব; কিন্তু যি দৰে মানুহৰ পুত্ৰই সেৱা-শুশ্ৰুষা পাবলৈ নহয়, সেৱা- শুশ্ৰুষা কৰিবলৈ, আৰু অনেকৰ মুক্তিৰ মূল্যৰ অৰ্থে নিজৰ প্ৰাণ দিবলৈহে আহিল,
\v 27 সেইদৰে যি কোনোৱে তোমালোকৰ মাজত মহান হবলৈ ইচ্ছা কৰে, তেওঁ তোমালোকৰ পৰিচাৰক হওক,
\v 28 আৰু যি কোনোৱে তোমালোকৰ মাজত শ্ৰেষ্ঠ হবলৈ ইচ্ছা কৰে, তেওঁ তোমালোকৰ দাস হওক। পারা – দুজন অন্ধক চকু দিয়া
\v 29 পাছে তেওঁলোকে যিৰীহোৰ পৰা ওলাই যাওঁতে, বহু মানুহৰ এটা দল তেওঁৰ পাছে পাছ গ’ল।
\v 30 তাতে চোৱা, বাটৰ কাষত বহি থকা দুজন অন্ধই যীচু সেই বাটেদি যোৱা শুনি, আটাহ পাৰি ক’লে, হে প্ৰভু, দায়ুদৰ সন্তান, আমাক দয়া কৰক।
\v 31 তাতে সিহঁতে মনে মনে থাকিবলৈ, লোকসমূহে সিহঁতক ডাবি দিলে; কিন্তু সিহঁতে আৰু বৰকৈ আটাহ পাৰি ক’লে, হে প্ৰভু, দায়ুদৰ সন্তান, আমাক দয়া কৰক।
\v 32 তেতিয়া যীচুৱে থমকি ৰৈ, সিহঁতক মাতি সুধিলে, মই তোমালোকক কি কৰিবলৈ তোমালোকে ইচ্ছা কৰা?
\v 33 সিহঁতে তেওঁক ক’লে, হে প্ৰভু, আমাৰ যেন চকু মুকলি হয়।
\v 34 তাতে যীচুৰ মৰম লাগি সিহঁতৰ চকু চুলে; আৰু তেতিয়াই সিহঁতে দেখিবলৈ পালে, আৰু তেওঁৰ পাছে পাছে গ’ল।
\c 21
\cl – ২১ অধ্যায়।
\s যীচুৰ জয়-যাত্ৰা আৰু দ্বিতীয়বাৰ মন্দিৰ পৰিস্কাৰ কৰা
\p
\v 1 পাছে যেতিয়া তেওঁলোক যিৰূচালেমৰ ওচৰচাপি, জৈতুন পৰ্ব্বত আৰু বৈৎফগী গাৱঁলৈ আহিল, তেতিয়া যীচুৱে দুজন শিষ্যক এই আদেশ দি পঠালে,
\v 2 তোমালোকে সন্মুখৰ গাওঁখনলৈ যোৱা; তাতে বান্ধি থোৱা গাধ এজনী পোৱালীয়ে সৈতে তেতিয়াই পাবা; মেলি মোলৈ আনাগৈ।
\v 3 আৰু কোনোবাই যদি তোআলোকক কিবা কয়, তেন্তে তোমালোকে কবা, প্ৰভুৰ এই দুটাত প্ৰয়োজন আছে; তাতে তেওঁ তেতিয়াই সেই পঠাই দিব।
\v 4 ভাববাদীৰ দ্বাৰাই যি বচন কোৱা হৈছিল, বোলে,
\v 5 তোমালোকে চিয়োন-জীয়াৰীক কোৱা, চোৱা, তোমাৰ ৰজা নম্ৰ হৈ, গাধৰ ওপৰত, অৰ্থাৎ গাধ পোৱালিৰ ওপৰত উঠি, তোমাৰ ওচৰলৈ আহিছে;
\v 6 সেই বচন সিদ্ধ হবলৈ এয়ে ঘটিল; তেতিয়া শিষ্যবিলাকে গৈ যীচুৱে আদেশ দিয়াৰ দৰেই কৰি,
\v 7 গাধজনী আৰু পোৱালিটো আনি, সিহঁতৰ ওপৰত তেওঁলোকৰ কাপোৰ পাৰি দিলত, তেওঁ তাৰ ওপৰত বহিল।
\v 8 আৰু লোকসমূহৰ অধিক ভাগে নিজৰ নিজৰ কাপোৰ বাটত পাৰি দিলে; আনবিলাকে গছৰ ডালকে কাটি কাটি, বাটত পাৰি দিলে;
\v 9 আৰু তেওঁৰ আগে-পাছে যোৱা লোকসমূহে ৰিঙিয়াই ক’লে, জয়! জয়! দায়ুদৰ সন্তান; যি জন প্ৰভুৰ নামেৰে আহিছে, তেওঁ ধন্য; উৰ্দ্ধলোকত জয়ধ্বনি হওক!
\v 10 পাছে তেওঁ যিৰূচালেমত সোমালত, এওঁ কোন, এই বুলি গোটেইখন নগৰত হুলস্থূল লাগিল।
\v 11 তাতে লোকসমূহে ক’লে, এওঁ গালীল দেশৰ নাচৰতৰ সেই ভাববাদী যীচু।
\p
\v 12 পাছে যীচুৱে ধৰ্ম্মধামত সোমাই, ধৰ্ম্মধামত বেচা-কিনা কৰাবিলাকক বাহিৰ কৰিলে, আৰু ধন সলোৱাবিলাকৰ মেজ, আৰু কপৌ বেচাবোৰৰ আসন লুটিয়াই পেলালে।
\v 13 আৰু তেওঁলোকক ক’লে, লিখা আছে, মোৰ ঘৰকে প্ৰাৰ্থনাৰ ঘৰ বোলা হ’ব; লিন্তু তোমালোকে তাক ডকাইতৰ গুহা কৰিছাহঁক।
\p
\v 14 তেতিয়া অন্ধ আৰু খোৰাবিলাক ধৰ্ম্মধামলৈ তেওঁৰ ওচৰলৈ আহিলত, তেওঁ তেওঁলোকক সুস্থ কৰিলে।
\v 15 কিন্তু প্ৰধান পুৰোহিত আৰু অধ্যাপকসকলে তেওঁ কৰা আচৰিত কৰ্ম্মবোৰ, আৰু জয়! জয়! দা্য়ূদৰ সন্তান, এই বুলি ধৰ্ম্মধামত ৰিঙিওৱা ল’ৰাবিলাকক দেখি, কুপিত হৈ, তেওঁক সুধিলে, ইহঁতে কি কৈছে শুনিছা নে?
\v 16 যীচুৱে তেওঁলোকক ক’লে, হয়, তুমি শিশু আৰু কেচুৱা বিলাকৰ মুখৰ পৰাও স্তুতি সস্পূৰ্ণ কৰিলা, এই বচন তোমালোকে কেতিয়াও পঢ়া নাই নে?
\v 17 পাছে তেওঁ তেওঁলোকক এৰি, নগৰৰ পৰা ওলাই বৈথনিয়া গাৱলৈ গৈ, তাতে ৰাতি থাকিল।
\s ফলহীন ডিমৰু গছক শাও দিয়া
\p
\v 18 পাছে ৰাতিপুৱা নগৰলৈ ঘূৰি আহোঁতে, তেওঁৰ ভোক লাগিল;
\v 19 এনেতে, বাটৰ কাষত এজোপা ডিমৰু গছ দেখি, ওচৰলৈ গৈ, পাতৰ বাহিৰে একো নাপাই, তাক ক’লে, এতিয়াৰ পৰা তোত আৰু কেতিয়াও ফল উৎপন্ন নহওক।
\v 20 তেতিয়াই সেই ডিমৰু গছ জোপা শুকাই গ’ল। শিষ্যবিলাকে তাকে দেখি, বিস্ময় মানি ক’লে, ডিমৰু গছ জোপা অকস্মাৎ কেনেকৈ শুকাই গ’ল?
\v 21 তাতে যীচুৱে উত্তৰ দি তেওঁলোকক ক’লে, মই তোমালোকক স্বৰূপকৈ কওঁ, তোমালোকে যদি সংশয় নকৰি বিশ্বাস কৰা, তেন্তে কেৱল ডিমৰু গছকে এইদৰে কৰিবা পাৰিবা, এনে নহয়, কিন্তু এই পৰ্ব্বতটোকো, যদি কোৱা, ইয়াৰ পৰা উঠি সাগৰত পৰগৈ, সিও হ’ব।
\v 22 আৰু বিশ্বাস কৰি প্ৰাৰ্থনাৰে যি যি খোজা, সকলোকে পাবা।
\s যীচুৰ ক্ষমতাৰ বিষয়ে প্ৰশ্ন
\p
\v 23 পাছে তেওঁ ধৰ্ম্মধামত সোমাই উপদেশ দিয়া সময়ত, প্ৰধান পুৰোহিত আৰু মানুহবিলাকৰ বৃদ্ধসকলে তেওঁৰ ওচৰলৈ আহি সুধিলে, তুমি কি ক্ষমতাৰে এইবোৰ কৰিছা? আৰু এই ক্ষমতা বা কোনে তোমাক দিলে?
\v 24 তাতে যীচুৱে উত্তৰ দি তেওঁলোকক ক’লে, ময়ো তোমালোকক এই কথা সোধোঁ; তাক যদি মোক কোৱা, তেন্তে ময়ো, কি ক্ষমতাৰে এইবোৰ কৰিছোঁ, তাক তোমালোকক কম।
\v 25 যোহনৰ বাপ্তিস্ম কৰ পৰা হৈছিল? স্বৰ্গৰ পৰা নে মানুহৰ পৰা? তাতে তেওঁলোকে পৰস্পৰে কোৱা মেলা কৰি ক’লে. স্বৰ্গৰ পৰা বুলি যদি কওঁ, তেন্তে কিয় তেওঁত বিশ্বাস নকৰিবা? তেওঁ এনেকৈ আমাক ক’ব।
\v 26 কিন্তু মানুহৰ পৰা বুলি যদি কওঁ, তেন্তে লোকসমূহলৈ আমাৰ ভয় লাগে; কিয়নো সকলোৱে যোহনক ভাববাদী বুলি মানে।
\v 27 পাছে তেওঁলোকে যীচুক উত্তৰ দি ক’লে, আমি নাজানো। তাতে তেৱোঁ তেওঁবিলাকক ক’লে, তেন্তে কি ক্ষমতাৰে এইবোৰ কৰোঁ, তাক ময়ো তোমালোকক নকওঁ।
\s দুজন পুত্ৰৰ দৃষ্টান্ত
\p
\v 28 কিন্তু তোআলোকৰ মনে কি ধৰে? কোনো এজন মানুহৰ দুজন পুতেক আছিল; তেওঁ প্ৰথমজনৰ ওচৰলৈ গৈ ক’লে, বোপা তুমি আজি দ্ৰাক্ষাবাৰীত কাম কৰাগৈ।
\v 29 তাতে তেওঁ উত্তৰ দিলে, মই নাযাওঁ; কিন্তু পাছে মনত খেদ পাই গ’ল।
\v 30 দ্বিতীয়জনৰ ওচৰলৈকো গৈ, সেই একেদৰে ক’লে। তাতে তেওঁ উত্তৰ দিলে, যাওঁ পিতা; তথাপি নগল।
\v 31 এই দুয়োৰো মাজত পিতাকৰ ইচ্ছা কোনজনে পালন কৰিলে? তেওঁলোকে ক’লে, প্ৰথমজনে। যীচুৱে তেওঁলোকক ক’লে, মই তোমালোকক স্বৰূপকৈ কওঁ, কৰতোলা আৰু বেশ্যাবোৰ তোমালোকৰ আগেয়ে ঈশ্বৰৰ ৰাজ্যত সোমাব।
\v 32 কিয়নো যোহন ধৰ্ম্মপথে তোমালোকৰ ওচৰলৈ আহিল, তথাপি তোমালোকে তেওঁত বিশ্বাস নকৰিলা; কিন্তু কৰতোলা আৰু বেশ্যাবোৰে তেওঁত বিশ্বাস কৰিলে; তোমালোকে তাক দেখিও, পাছত বিশ্বাস কৰিবলৈকো অনুতাপ নকৰিলা।
\s কেইজনমান বিশ্বাসঘাতক খেতিয়কৰ দৃষ্টান্ত
\p
\v 33 আৰু এটা দৃষ্টান্ত শুনা। এজন গৃহস্থ আছিল; তেওঁ দ্ৰাক্ষাবাৰী পাতি, তাৰ চাৰিওফালে বেৰা দি, মাজত পেৰাশাল পাতি, টঙিও সাজিলে; আৰু খেতিয়কবিলাকৰ হাতত গতাই দি, আন দেশলৈ গ’ল।
\v 34 পাছে গুটিৰ বতৰ ওচৰ হ’লত, তেওঁ নিজৰ গুটি পাবলৈ, খেতিয়কবিলাকৰ ওচৰলৈ তেওঁৰ দাসবোৰক পঠাই দিলে।
\v 35 কিন্তু খেতিয়কবিলাকে তেওঁৰ দাসবোৰক ধৰি, এজনক কোবালে, এজনক বধ কৰিলে, এজনক শিল দলিয়াই মাৰিলে।
\v 36 পুনৰায় তেওঁ আগতকৈ অধিক দাস পঠালে; তাতে সিহতকো সেই একেদৰে ব্যৱহাৰ কৰিলে।
\v 37 পাছে সিহতে মোৰ পুত্ৰক আদৰ কৰিব বুলি, তেওঁ নিজৰ পুত্ৰক সিহঁতৰ ওচৰলৈ পঠালে।
\v 38 কিন্তু খেতিয়কবিলাকে পুত্ৰক দেখি, পৰস্পৰে ক’লে, এওঁৱেই উত্তৰাধিকাৰী; আহাঁ, আমি এওঁক বধ কৰোহঁক, তাতে এওঁৰ উত্তৰাধিকাৰ আমাৰ হ’ব।
\v 39 এই বুলি সিহতে তেওঁক ধৰি, দ্ৰাক্ষাবাৰীৰ বাহিৰ কৰি বধ কৰিলে।
\v 40 এনে স্থলত সেই দ্ৰাক্ষাবাৰীৰ গৰাকী আহিলে, সেই খেতিয়ক বিলাকক কি কৰিব?
\v 41 তেওঁলোকে তেওঁক ক’লে, তেওঁ সেই দুৰ্জনবোৰক নিস্তুৰভাবে সংহাৰ কৰিব, আৰু যিবিলাকে বতৰত গুটি শোধাই দিব, এনে আন খেতিয়কবিলাকৰ হাতত সেই বাৰী গতাই দিব।
\v 42 যীচুৱে তেওঁলোকক ক’লে, ঘৰ-সজাবিলাকে যি শিল অগ্ৰাহ্য কৰিলে, সেয়ে চুকৰ প্ৰধান শিল হ’ল; এয়ে প্ৰভুৰ পৰা হ’ল, আৰু আমাৰ দেখাত আচৰিত;
\v 43 এই বচন তোমালোকে ধৰ্ম্মশাস্ত্ৰত পঢ়া নাই নে? এই হেতুকে মই তোমালোকক কওঁ, তোমালোকৰ পৰা ঈশ্বৰৰ ৰাজ্য নিয়া হৈ, তাৰ ফল উৎপন্ন কৰা জাতিক দিয়া হ’ব।
\v 44 এই শিলৰ ওপৰত যি কোনো পৰিব. তেওঁ ডোখৰ ডোখৰকৈ ভাগি যাব; কিন্তু যাৰ ওপৰত এই শিল পৰিব, তেওঁক ধূলিৰ দৰে উড়ুৱাই পেলাব।
\p
\v 45 তেতিয়া প্ৰধান পুৰোহিত আৰু ফৰীচীবিলাকে তেওঁৰ এই দৃষ্টান্ত বোৰ শুনি তেওঁ তেওঁলোকৰ বিষয়ে কৈছে বুলি বুজিলে।
\v 46 আৰু তেওঁক ধৰিবলৈ ছল বিচাৰোতে, লোকসমূহলৈ ভয় কৰিলে; কিয়নো তেওঁলোকে তেওঁক ভাববাদী বুলি মানিছিল।
\c 22
\cl – ২২ অধ্যায়।
\s বিয়াৰ ভোজৰ দৃষ্টান্ত
\p
\v 1 পাছে যীচুৱে উত্তৰ দি, আকৌ দৃ্ষ্টান্তৰে তেওঁলোকক ক’লে যে,
\v 2 স্বৰ্গৰাজ্যৰ তুলনা এনে এজন ৰজাৰ লগত দিয়া যায়, যি জনে তেওঁৰ পুতেকৰ বিয়াৰ উৎসৱ পাতি নিমন্ত্ৰিতবিলাকক সেই উৎসৱলৈ মাতিবলৈ
\v 3 তেওঁৰ দাসবোৰৰ পঠাই দিলে, কিন্তু তেওঁলোকে আহিবলৈ মন নকৰিলে।
\v 4 পুনৰায় তেওঁ আন দাসবোৰক এই আদেশ দি পঠালে, নিমন্ত্ৰিতবিলাকক কগৈ, চোৱা, মোৰ ভোজ যুগুত কৰিলোঁ; মোৰ বলধ আদি হৃষ্টপুষ্ট পশু মৰা হৈছে, আৰু সকলো যুগুত হ’ল; তোমালোকে বিয়াৰ উৎসৱলৈ আহাঁ।
\v 5 কিন্তু তেওঁলোকে অৱহেলা কৰি কোনোৱে নিজৰ খেতিলৈ আৰু কোনোৱে নিজৰ বেহাবেপাৰলৈ গুচি গ’ল।
\v 6 আৰু অৱশিষ্টবোৰে তেওঁৰ সেই দাসবোৰক ধৰি, অপমান কৰি বধ কৰিলে।
\v 7 তাতে ৰজাৰ খং উঠি, তেওঁৰ সৈন্যবিলাকক পঠাই, সেই নৰবধীবোৰক সংহাৰ কৰি, সিহঁতৰ নগৰখন পুৰি পেলালে।
\v 8 তেতিয়া তেওঁৰ দাসবোৰক ক’লে, বিয়াৰ ভোজ যুগুত হৈ আছে, কিন্তু নিমন্ত্ৰিতবিলাক যোগ্য নাছিল;
\v 9 এই হেতুকে তহতে চাৰিমুনি বাটলৈ গৈ, যিমান মানুহ পাৱ, সেই আটাইবিলাককে বিয়াৰ উৎসৱলৈ নিমন্ত্ৰণ কৰগৈ।
\v 10 তেতিয়া সেই দাসবোৰে বাটলৈ ওলাই গৈ, ভাল বেয়া যিমান মানুহ পালে, সেই সকলোকে গোটাই আনিলে; তাতে আলহীবিলাকেৰেই বিয়া-ঘৰ ভৰিল।
\p
\v 11 কিন্তু ৰজাই আলহীবিলাকক চাবলৈ ভিতৰলৈ আহিলত, বিয়া কাপোৰ নিপিন্ধা এজন মানুহ দেখি সুধিলে,
\v 12 হে মিত্ৰ, বিয়াৰ কাপোৰ নোহোৱাকৈ তুই নো ইয়াত কেনেকৈ সোমালা? তাতে তেওঁ অবাক হ’ল
\v 13 তেতিয়া ৰজাই তেওঁৰ পৰিচাৰকবোৰক ক’লে, ইয়াক হাত-ভৰি বান্ধি, বাহিৰৰ আন্ধাৰত পেলাগৈ। তাতে ক্ৰন্দন আৰু দাত কৰচনি হ’ব।
\v 14 কিয়নো নিমন্ত্ৰিত লোক অনেক, কিন্তু মনোনিত লোক তাকৰ।
\s কৈচৰক কৰ দিয়াৰ বিষয়ে প্ৰশ্ন
\p
\v 15 তেতিয়া ফৰীচীবিলাকে গৈ, কেনেকৈ তেওঁক বাক্যৰূপ ফান্দত পেলাব পাৰিব,
\v 16 এনে মন্ত্ৰণা কৰি, হেৰোদিয়া মানুহে সৈতে তেওঁলোকৰ শিষ্যবিলাকক তেওঁৰ ওচৰলৈ পঠাই কোৱালে, হে গুৰু, আপুনি সত্য, আৰু সত্যৰূপে ঈশ্বৰৰ পথ দেখুৱাইছে, আৰু কালৈকো ভয় নাৰাখে, ইয়াক আমি জানো; কিয়নো আপুনি মানুহৰ মুখলৈ নাচায়।
\v 17 এতেকে কৈচৰক খাজনা দিব পায় নে নাপায়? আপোনাৰ মনে কি ধৰে, আমাক কওক।
\v 18 তাতে যীচুৱে তেওঁলোকৰ দুৰ্স্মতি জানি ক’লে, হে কপটিয়াবিলাক, কিয় মোক পৰীক্ষা কৰিছা? সেই খাজনাৰ ধন মোক দেখুউৱা।
\v 19 তেতিয়া তেওঁলোকে তেওঁৰ আগলৈ আধলি এটা আনিলে।
\v 20 তাতে তেওঁ তেওঁলোকক সুধিলে, এই প্ৰতিমূৰ্ত্তি আৰু নাম কাৰ? তেওঁলোকে তেওঁক ক’লে, কৈচৰৰ।
\v 21 তেতিয়া তেওঁ তেওঁলোকক ক’লে, তেন্তে যি কৈচৰৰ, তাক কৈচৰক দিয়া; আৰু যি ঈশ্বৰৰ, তাক ঈশ্বৰক দিয়া।
\v 22 ইয়াকে শুনি তেওঁলোকে বিস্ময় মানি, তেওঁক এৰি গুচি গ’ল।
\s মৃতবিলাকৰ পুনৰুত্থানৰ বিষয়ে প্ৰশ্ন
\p
\v 23 সেই দিনাই, পুনৰুত্থান নাই বুলি কোৱা চদ্দুকীবিলাকে তেওঁৰ ওচৰলৈ আহি, তেওঁক সুধিলে,
\v 24 হে গুৰু, কোনো মানুহ যদি সন্তান নোহোৱাকৈ মৰে, তেন্তে ভায়েকে তেওঁৰ তিৰোতাক বিয়া কৰি, ককায়েকলৈ বংশ উৎপন্ন কৰিব, মোচিয়ে এনে আজ্ঞা দিলে।
\v 25 বাৰু, আমাৰ লগত সাতজন ভাই-ককাই আছিল; প্ৰথমজন বিয়া কৰি মৰিল, আৰু সন্তান নোহোৱাকৈ তেওঁৰ তিৰোতাক ভায়েকলৈ এৰি গ’ল।
\v 26 পাছে দ্বিতীয় তৃতীয় আদি কৰি সপ্তমজনলৈকে সেইদৰে কৰিলে।
\v 27 সকলোৰে পাছত সেই তিৰোতাজনী মৰিল।
\v 28 তেন্তে পুনৰুত্থানত তেওঁ সেই সাত জনৰ কাৰ তিৰোতা হব? কিয়নো সকলোৱে তেওঁক বিয়া কৰিছিল।
\p
\v 29 তাতে যীচুৱে উত্তৰ দি তেওঁলোকক ক’লে, তোমালোকে ধৰ্ম্মশাস্ত্ৰ আৰু ঈশ্বৰৰ পৰাক্ৰম নাজানি, ভ্ৰান্ত হৈছাঁহক।
\v 30 কিয়নো পুনৰুত্থানত বিয়া নকৰে, বিয়া দিয়াও নহয়; কিন্তু স্বৰ্গত থকা দূতৰ নিচিনা হয়।
\v 31 মৃতবিলাকৰ পুনৰুত্থানৰ বিষয়ে যি বচন ঈশ্বৰৰ দ্বাৰাই তোমালোকক কোৱা হৈছিল, বোলে,
\v 32 মই অব্ৰাহামৰ ঈশ্বৰ, ইচ্‌হাকৰ ঈশ্বৰ, যাকোবৰ ঈশ্বৰ, তাক তোমালোকে পঢ়া নাই নে? তেওঁ মৃতবিলাকৰ ঈশ্বৰ নহয়, কিন্তু জীয়াবিলাকৰহে ঈশ্বৰ।
\v 33 ইয়াকে শুনি, লোকসমূহে তেওঁৰ উপদেশত বিস্ময় মানিলে।
\s প্ৰধান আজ্ঞাৰ বিষয়ে প্ৰশ্ন
\p
\v 34 পাছে তেওঁ ষদ্দূকীবিলাকক নিৰুত্তৰ কৰা শুনি, ফৰীচীবিলাক গোট খালে;
\v 35 আৰু তেওঁলোকৰ মাজৰ এজন বিধানপণ্ডিতে তেওঁক পৰীক্ষা কৰি সুধিলে,
\v 36 হে গুৰু, বিধানৰ কোনটো আজ্ঞা প্ৰধান?
\v 37 তাতে যীচুৱে তেওঁক ক’লে, তুমি সকলো হৃদয়, সকলো প্ৰাণ, আৰু সকলো চিত্তেৰে তোমাৰ প্ৰভু পৰমেশ্বৰক প্ৰেম কৰা;
\v 38 এয়ে প্ৰধান আৰু প্ৰথম আজ্ঞা।
\v 39 আৰু তাৰে নিচিনা দ্বিতীয়টো এই, তোমাৰ চুবুৰীয়াক তোমাৰ নিচিনাকৈ প্ৰেম কৰা।
\v 40 এই দুটা আজ্ঞাতে গোটেই বিধান আৰু ভাববাদীসকলৰ বাক্য ওলমি আছে।
\s দায়ুদৰ সন্তানৰ বিষয়ে প্ৰশ্ন
\p
\v 41 ফৰীচীবিলাক গোট খাই থাকোঁতে, যীচুৱে তেওঁলোকক সুধিলে,
\v 42 খ্ৰীষ্টৰ বিষয়ে তোমালোকৰ মনে কি ধৰে? তেওঁ কাৰ সন্তান? তেওঁলোকে তেওঁক ক’লে, দায়ুদৰ।
\v 43 তাতে তেওঁ তেওঁলোকক ক’লে, তেনেহলে,
\v 44 প্ৰভুৱে মোৰ প্ৰভুক ক’লে, মই তোমাৰ শত্ৰুবোৰক তোমাৰ চৰণৰ অধীন নকৰোঁমানে, মোৰ সোঁহাতে বহি থাকা; এই বুলি, দায়ুদে কেনেকৈ আত্মাৰ দ্বাৰাই তেওঁক প্ৰভু বোলে?
\v 45 এতেকে দায়ুদে যদি তেওঁক প্ৰভু বোলে; তেন্তে তেওঁ কেনেকৈ তেওঁৰ সন্তান হ’ব পাৰে?
\v 46 তাতে কোনেও তেওঁক একো উত্তৰ দিব নোৱাৰিলে; আৰু সেই দিনাৰে পৰা তেওঁক আৰু কোনো কথা সুধিবলৈকো কাৰো সাহ নহ’ল।
\c 23
\cl – ২৩ অধ্যায়।
\s যীচুৱে ফৰীচী আৰু অধ্যাপকসকলৰ দোষ দেখুৱা
\p
\v 1 তেতিয়া যীচুৱে লোকসমূহ আৰু তেওঁৰ শিষ্যবিলাকক ক’লে,
\v 2 অধ্যাপক আৰু ফৰীচীবিলাক মোচিৰ আসনত বহি আছে;
\v 3 এই নিমিত্তে তেওঁলোকে তোমালোকক যি আজ্ঞা দিয়ে, সেই সকলোকে পালন আৰু মান্য কৰিবা; কিন্তু তেওঁলোকৰ কৰ্ম্মৰ দৰে নকৰিবা; কিয়নো তেওঁলোকে কয়, কিন্তু নকৰে।
\v 4 তেওঁলোকে গধূৰ আৰু অসহনীয় ভাৰ বান্ধি, মানুহবিলাকৰ কান্ধত দিয়ে, কিন্তু নিজে, এটা আঙুলিৰেও তাক লৰাবলৈ তাক ইচ্ছা নকৰে।
\v 5 কিন্তু তেওঁলোকে মানুহক দেখুৱাবলৈ নিজৰ সকলো কৰ্ম্ম কৰে; কিয়নো তেওঁলোকে নিজৰ নিজৰ তাবিজ ডাঙৰকৈ লয়, আৰু কাপোৰৰ দহি দীঘলকৈ ৰাখে;
\v 6 ভোজত প্ৰধান ঠাই, আৰু নাম-ঘৰত প্ৰধান আসন,
\v 7 হাট-বজাৰত নমস্কাৰ আৰু ৰব্বি নাম, এই সকলোকে ভাল পায়।
\v 8 কিন্তু তোমালোকে হ’লে, ৰব্বি বুলি মতা নহ’বা; কিয়নো এজনা তোমালোকৰ গুৰু আছে, আৰু তোমালোক সকলো ভাই ভাই।
\v 9 পৃথিবীত কাকো পিতৃ বুলি নামাতিবা; কিয়নো এজনা, অৰ্থাৎ স্বৰ্গত থকা জনাই তোমালোকৰ পিতৃ।
\v 10 আৰু তোমালোক আচাৰ্য্য বুলি মতা নহ’বা; কিয়নো এজনা, অৰ্থাৎ খ্ৰীষ্টই তোমালোকৰ আচাৰ্য্য।
\v 11 কিন্তু তোমালোকৰ মাজত যি জন শ্ৰেষ্ঠ, তেওঁ তোমালোকৰ পৰিচাৰক হ’ব।
\v 12 যি কোনোৱে নিজকে নিজে বৰ বুলি মানিব, তেওঁক সৰু কৰা হ’ব; আৰু যি কোনোৱে নিজকে নিজে সৰু বুলি মানিব, তেওঁক বৰ কৰা হ’ব।
\p
\v 13 কিন্তু হায় হায় কপটিয়া অধ্যাপক আৰু ফৰীচীবিলাক! তোমালোক সন্তাপৰ পাত্ৰ; কিয়নো মানুহবিলাকৰ আগত তোমালোকে স্বৰ্গৰাজ্যৰ দুৱাৰ বন্ধ কৰিছা; কাৰণ তোমালোকে নিজেও নোসোমোৱা, আৰু সোমাবলৈ ধৰা বিলাককো সোমাবলৈ নিদিয়া।
\v 14 হায় হায় কপটীয়া অধ্যাপক আৰু ফৰীচীবিলাক! তোমালোকে বাৰী বিলাকৰ ঘৰ বাৰী গ্ৰাস কৰা আৰু দীঘল প্ৰাৰ্থনাৰে ছদ্মবেশ ধৰা, এই হেতুকে তোমালোকে অধিক দণ্ড পাবা।
\v 15 হায় হায় কপটীয়া অধ্যাপক আৰু ফৰীচীবিলাক! তোমালোকে সন্তাপৰ পাত্ৰ; কিয়নো তোমালোকে এজনক যিহুদী-ধৰ্ম্ম লোৱাবলৈ, সাগৰ আৰু পৃথীবী ঘূৰি ফুৰা; আৰু যেয়ে লয়, তাক নিজতকৈয়ো দুগুণ নৰকী কৰা।
\p
\v 16 হায় হায় অন্ধ পথদৰ্শকবিলাক! তোমালোক সন্তাপৰ পাত্ৰ; কিয়নো তোমালোকে কোৱা যে, মন্দিৰত ধৰি শপত খালে, একো নহয়; কিন্তু যিজনে মন্দিৰৰ সোণত ধৰি শপত খায়, তেওঁ ধৰুৱা।
\v 17 হে নিৰ্ব্বোধ আৰু অন্ধবিলাক, সোণ আৰু সোণক পবিত্ৰ কৰা যি মন্দিৰ, এই দুয়োৰো মাজত কোনটো শ্ৰেষ্ঠ?
\v 18 আৰু তোমালোকে কোৱা যে, বেদিত ধৰি শপত খালে, একো নহয়; কিন্তু যিজনে তাৰ ওপৰৰ নৈবেদ্যত ধৰি শপত খায়, তেওঁ ধৰুৱা।
\v 19 হে অন্ধবিলাক, নৈবেদ্য আৰু নৈবেদ্যক পবিত্ৰ কৰা যি বেদি, এই দুয়োৰো মাজত কোনটো শ্ৰেষ্ঠ?
\v 20 এতেকে যি কোনোৱে বেদিত ধৰি শপত খায়, তেওঁ বেদিত আৰু তাৰ ওপৰৰ সকলোতে ধৰি শপত খোৱা হয়।
\v 21 আৰু যি কোনোৱে মন্দিৰত ধৰি শপত খায়, তেওঁ মন্দিৰ আৰু তাত বাস কৰা জনাতো ধৰি শপত খোৱা হয়।
\v 22 আৰু যি কোনোৱে স্বৰ্গৰ নামে শপত খায়, তেওঁ ঈশ্বৰৰ সিংহাসন, আৰু তাৰ ওপৰত বহা জনাৰ নামেও শপত খায়।
\p
\v 23 হায় হায় কপটিয়া অধ্যাপক আৰু ফৰীচীবিলাক! তোমালোক সন্তাপৰ পাত্ৰ; কিয়নো তোমালোকে পদিনা, গুৱামৰি, আৰু জীৰাৰ দশম ভাগ দান কৰা, কিন্তু বিধানৰ মাজৰ গুৰুত্বৰ ভাগ যি ন্যায়-বিচাৰ, দয়া আৰু বিশ্বাস, এইবোৰ এৰিলাহঁক। কিন্তু এইবোৰ পালন কৰা, আৰু সেইবোৰকো নেৰা তোমালোকৰ উচিত আছিল।
\v 24 হে অন্ধ পথদৰ্শক বিলাক, তোমালোকে পোক এটাকে ছাকি পেলাই, উটকে গিলাহঁক।
\p
\v 25 হায় হায় কপটিয়া অধ্যাপক আৰু ফৰীচীবিলাক! তোমালোক সন্তাপৰ পাত্ৰ; কিয়নো তোমালোকে বাটি-কাঁহীৰ বাহিৰ ফাল নিকা কৰা, কিন্তু ভিতৰ ফাল অপহৰণ আৰু অপৰিমিততাৰে পৰিপূৰ্ণ।
\v 26 হে অন্ধ ফৰীচী, আগেয়ে বাটি-কাহীঁৰ ভিতৰ ফাল নিকা কৰা, তেহে তাৰ বাহিৰ ফালো নিকা হ’ব।
\p
\v 27 হায় হায় কপটিয়া অধ্যাপক আৰু ফৰীচীবিলাক! তোমালোক সন্তাপৰ পাত্ৰ; কিয়নো তোমালোক বগাকৈ লিপা মৈদামৰ নিচিনা; সেইবোৰৰ বাহিৰফালে দেখিবলৈ সুন্দৰ, কিন্তু ভিতৰফালে মৰা মানুহৰ হাড় আৰু সকলো প্ৰকাৰ মলিৰে পৰিপূৰ্ণ;
\v 28 সেইদৰে তোমালোকো বাহিৰে, মানুহে দেখাত ধাৰ্ম্মিক; কিন্তু ভিতৰে, কপট আৰু অধৰ্ম্মেৰে পূৰ হৈ আছা।
\p
\v 29 হায় হায় কপটিয়া অধ্যাপক আৰু ফৰীচীবিলাক। তোমালোক সন্তাপৰ পাত্ৰ; কিয়নো তোমালোক ভাববাদীসকলৰ মৈদা বান্ধিছা, আৰু ধাৰ্ম্মিকবিলাকৰ মৈদাম শোভিত কৰিছা;
\v 30 আৰু কোৱা যে আমাৰ পূৰ্ব্বপুৰুষসকলৰ দিনত আমি থকা হ’লে, ভাববাদীসকলৰ ৰক্তপাতত তেওঁলোকৰ সহভাগী নহলোহেঁতেন।
\v 31 এইদৰে, তোমালোক যে ভাববাদী-সকলক বধ কৰাবিলাকৰ সন্তান, এই বিষয়ে তোমালোকে নিজেই নিজৰ পক্ষে সাক্ষ্য দিছা।
\v 32 এই হেতুকে তোমালোকেও নিজৰ পূৰ্ব্ব-পুৰুষসকলৰ জোখৰ পাত্ৰ পূৰ কৰা।
\v 33 হে সৰ্পগণ, কালসৰ্পৰ বংশ, তোমালোকে নো কেনেকৈ নৰলৰ দণ্ডৰ পৰা সাৰিবা?
\v 34 এই নিমিত্তে, চোৱা, মই তোমালোকৰ ওচৰলৈ ভাববাদী, জ্ঞানী আৰু অধ্যাপকসকলক পঠাওঁ; তেওঁলোকৰ মাজৰ জনদিয়েকক তোমালোকে বধ কৰিবা, ক্ৰুচতো দিবা; জনদিয়েকক তোমালোকে নাম- ঘৰত কোবাবা, আৰু নগৰে নগৰে তাড়না কৰিবা।
\v 35 তাতে ধাৰ্ম্মিক হেবলৰ ৰক্তপাতৰ পৰা, বৰখিয়াৰ পুতেক যি জখৰিয়াক তোমালোকে মন্দিৰ আৰু বেদিৰ মাজত বধ কৰিলা, তেওঁৰ ৰক্তপাতলৈকে পৃথিবীৰ ওপৰত সকলো ধাৰ্ম্মিকৰ ৰক্তপাতৰ দোষ তোমালোকৰ ওপৰত পৰিব।
\v 36 মই তোমালোকক স্বৰূপকৈ কঁও, এই সকলো এই কালৰ লোকবিলাকৰ ওপৰত পৰিব।
\s যিৰূচালেমৰ নিমিত্তে বিলাপ
\p
\v 37 হে ভাববাদীসকলক বধ কৰোঁতা, আৰু তোমালৈ পঠোৱাবিলাকক শিল দলিয়াই মাৰোঁতা যিৰূচালেম, যিৰূচালেম, কুকুৰাই যেনেকৈ নিজৰ পোৱালিবোৰক ডেউকাৰ তলত চপাই লয়, তেনেকৈ ময়ো তোমাৰ সন্তানবিলাকক কিমানবাৰ চপাবলৈ ইচ্ছা কৰিলোঁ, কিন্তু তুমি সন্মত নহলা।
\v 38 চোৱা, তোমাৰ ঘৰ নিৰ্জ্জন হবলৈ তোমালৈ ত্যক্ত হৈ গৈছে।
\v 39 কিয়নো মই তোমাক কঁও, প্ৰভুৰ নামেৰে যি জনা আহিছে, তেওঁ ধন্য, এই কথা তুমি নোকোৱামানে, এতিয়াৰ পৰা মোক দেখিবলৈ নাপাবা।
\c 24
\cl – ২৪ অধ্যায়।
\s যিৰূচালেমৰ বিনাশ; যীচুৰ পুনৰাগমনৰ বিষয়ে জনোৱা
\p
\v 1 পাছে যীচু ধৰ্ম্মধামৰ পৰা ওলাই যাওঁতে, তেওঁৰ শিষ্যবিলাকে তেওঁক ধৰ্ম্মধামৰ গাঁথনিবোৰ দেখুৱাবলৈ ওচৰলৈ আহিল।
\v 2 কিন্তু তেওঁ উত্তৰ দি তেওঁলোকক ক’লে, তোমালোকে এই সকলোকে নেদেখিছা নে? মই তোমালোকক স্বৰূপকৈ কঁও, যি শিল পেলোৱা নহব, ইয়াত এনে এটা শিলো আন এটা শিলৰ ওপৰত এৰা নহ’ব।
\p
\v 3 পাছে তেওঁ জৈতুন পৰ্ব্বতৰ ওপৰত বহাত, শিষ্যবিলাকে গুপুতে তেওঁৰ ওচৰলৈ আহি সুধিলে, এইবোৰ কেতিয়া হ’ব? আৰু আপোনাৰ আগমন আৰু এই জগতৰ শেষ হোৱাৰ চিন কি? তাক আমাক কওক।
\v 4 তেতিয়া যীচুৱে উত্তৰ দি তেওঁলোকক ক’লে, কোনেও যেন তোমালোকক নুভুলায়, তালৈ সাৱধান হোৱা।
\v 5 কিয়নো অনেকে মোৰ নামেৰে আহি, মই খ্ৰীষ্ট্‌ বুলি অনেকক ভুলাব।
\v 6 আৰু তোমালোকে ৰণৰ কথা আৰু যুদ্ধৰ সম্ভাৱনাৰ বাতৰি শুনিবা; সাৱধান হোৱা; ব্যাকুল নহ’বা; কিয়নো এইদৰে ঘটিব লাগে; কিন্তু তেতিয়াও শেষ নৌ হয়।
\v 7 জাতিৰ বিৰুদ্ধে জাতি, ৰাজ্যৰ বিৰুদ্ধে ৰাজ্যৰ উঠিব, আৰু ঠায়ে ঠায়ে আকাল আৰু ভূমিকম্প হ’ব;
\v 8 এই সকলো যাতনাৰ আৰম্ভণহে মাথোন।
\p
\v 9 সেই কালত, ক্লেশভোগ কৰিবলৈ, মানুহবিলাকে তোমালোকক শত্ৰুৰ হাতত শোধাই দিব, বধো কৰিব; আৰু মোৰ নামৰ কাৰণে তোমালোকে সকলো জাতিৰ ঘৃণাৰ পাত্ৰ হ’বা।
\v 10 তেতিয়া অনেকে বিঘিনি পাব, আৰু ইজনে সিজনক শত্ৰুৰ হাতত শোধাই দিব, আৰু ইজনে সিজনক ঘিণ কৰিব।
\v 11 আৰু অনেক ভাঁৰি-কোৱা ভাববাদী ওলাই, অনেকক ভুলাব;
\v 12 আৰু অধৰ্ম্ম অধিক হোৱাত, অনেকৰ প্ৰেম চেঁচা হৈ যাব।
\v 13 কিন্তু যি জনে শেষলৈকে সহি থাকে, সেই জনেই পৰিত্ৰাণ পাব।
\v 14 আৰু সকলো জাতিলৈ সাক্ষ্য হবলৈ, ৰাজ্যৰ এই শুভবাৰ্ত্তা গোটেই জগততে ঘোষণা কৰা হ’ব; তেতিয়াহে শেষ হ’ব।
\p
\v 15 এই হেতুকে যি ধ্বংসকাৰী ঘিণলগীয়া বস্তুৰ কথা দানিয়েল ভাববাদীৰ দ্ৱাৰাই কোৱা হৈছিল, তাক যেতিয়া পবিত্ৰ ঠাইত থকা দেখিবা, -- যি জনে পঢ়ে, তেওঁ বুজক; --
\v 16 তেতিয়া যিহুদিয়াত থকা মানুহবিলাক পৰ্ব্বতলৈ পলাই যাওক;
\v 17 ঘৰৰ ওপৰত থকা জনে তেওঁৰ ঘৰৰ পৰা বস্তুবোৰ উলিয়াই নিবলৈ নানামক;
\v 18 আৰু পথাৰত থকা জনে তেওঁৰ কাপোৰখন লবলৈ উলটি নাযাওক।
\v 19 কিন্তু সেই কালত গৰ্ভৱতী আৰু পিয়াহ দিয়া তিৰোতাবিলাকৰ সন্তাপ হ’ব।
\v 20 আৰু তোমালোকৰ পলোৱা যেন জাৰকালি বা বিশ্ৰাম-বাৰে নহয়, তাৰ নিমিত্তে প্ৰাৰ্থনা কৰা।
\v 21 কিয়নো সেই কালত যেনে মহাক্লেশ হ’ব, জগতৰ আদিৰে পৰা এতিয়ালৈকে তেনে ক্লেশ কেতিয়াও হোৱা নাই, আৰু নহবও।
\v 22 আৰু সেই দিনৰ সংখ্যা কম নকৰা হ’লে কোনো প্ৰাণীৰে ৰক্ষা নহলহেঁতেন; কিন্তু মনোনীত লোকৰ নিমিত্তে সেই দিনৰ সংখ্যা কম কৰা হ’ব।
\v 23 তেতিয়া যদিও কোনোৱে তোমালোকক কয়, চোৱা, খ্ৰীষ্ট্‌ ইয়াত আছে, বা তাত আছে, তথাপি বিশ্বাস নকৰিবা।
\v 24 কিয়নো ভাঁৰি-কোৱা খ্ৰীষ্ট্‌ আৰু ভাৰী-কোৱা ভাববাদীবোৰ ওলাই, এনে মহৎ চিন আৰু অদ্ভুত লক্ষণ দেখুৱাব যে, সাধ্য হ’লে, মনোনীত লোকবিলাককো ভুলাব।
\v 25 চোৱা, মই আগেয়ে তোমালোকক কলোঁ।
\v 26 এই হেতুকে মানুহে যদি তোমালোকক কয়, চোৱা, তেওঁ অৰণ্যত আছে; তেন্তে ওলাই নাযাবা; নাইবা, চোৱা, তেওঁ ভিতৰ-কোঠালিত আছে বুলিলেও বিশ্বাস নকৰিবা।
\v 27 কিয়নো বিজুলীয়ে যেনেকৈ মানুহৰ পুত্ৰৰো আগমন হ’ব।
\v 28 য’তে মৰা শ থাকে, ত’তেহে শগুন গোট খোৱা হ’ব।
\p
\v 29 কিন্তু সেই কালৰ ক্লেশৰ পাছতেই সূৰ্য্য অন্ধকাৰময় হ’ব, চন্দ্ৰয়ো পোহৰ নিদিব, আকাশৰ পৰা তৰাবোৰ খহি পৰিব, আৰু আকাশৰ পৰাক্ৰমবোৰো লৰোৱা হ’ব।
\v 30 তেতিয়া আকাশত মানুহৰ পুত্ৰৰ চিন প্ৰকাশিত হ’ব; আৰু তেতিয়া পৃথিবীৰ সকলো ফৈদে হিয়া ভুকুৱাব, আৰু আকাশৰ মেঘৰ ওপৰত মানুহৰ পুত্ৰক; পৰাক্ৰ আৰু মহাপ্ৰতাপেৰে অহা দেখিব।
\v 31 তেতিয়া তুৰীৰ মহাশব্দেৰে তেওঁ নিজৰ দূতবিলাকক পঠাব; তাতে তেওঁলোকে আকাশৰ এক সীমাৰ পৰা আন সীমালৈকে, চাৰিওফালৰ পৰা তেওঁৰ মনোনীত লোকবিলাকক আনি গোটাব। পারা
\v 32 ডিমৰু গছৰ পৰা এটি দৃষ্টান্ত শিকা। যেতিয়া তাৰ ঠাল কোমল হৈ, কুঁহি পাত মেলে, তেতিয়া জহ কাল ওচৰ হৈছে বুলিতোমালোকে জানা।
\v 33 সেইদৰে, যেতিয়া এই সকলোকে দেখিবা, তেতিয়া তেওঁ ওচৰ চাপি, দুৱাৰমুখ পালেহি বুলি তোমালোকে জানিবা।
\v 34 মই তোমালোকক স্বৰূপকৈ কঁও, এই সকলো নঘটেমানে, এই কালৰ মানুহবিলাক লুপ্ত নহ’ব।
\v 35 আকাশ আৰু পৃথিবী লুপ্ত হ’ব, কিন্তু মোৰ বাক্য লুপ্ত নহ’ব।
\p
\v 36 কিন্তু অকল পিতৃৰ বাহিৰে, স্বৰ্গৰ দূতবিলাক, বা পুত্ৰ, বা কোনেও সেই দিন আৰু সময় নাজানে।
\v 37 কিন্তু নোহৰ দিন যেনে, মানুহৰ পুত্ৰ আগমনো তেনে হ’ব।
\v 38 কিয়নো জলপ্লাবনৰ আগেয়ে নোহ, জাহাজত সোমাৱা দিনলৈকে, যেনেকৈ মানুহে ভোজন-পান কৰি, বিয়া কৰি, বিয়া দি আছিল,
\v 39 আৰু জল-প্লাবন আহি সকলোকে উটুৱাই নিনিয়ালৈকে জ্ঞান নাপালে, সেইদৰে মানুহৰ পুত্ৰৰ আগমন হ’ব।
\v 40 তেতিয়া দুজন মানুহ পথাৰত থাকোঁতে, এজনক গ্ৰহণ কৰা হ’ব, এজনক ত্যাগ কৰা হ’ব।
\v 41 দুজনী তিৰোতাই জাঁতেৰে ডলি থাঁকোতে, এজনীক গ্ৰহণ কৰা হব, এজনীক ত্যাগ কৰা হ’ব।
\v 42 এই হেতুকে পৰ দি থাকা; কিয়নো তোমালোকৰ প্ৰভু কোন মুহুৰ্ত্তত আহিব, তাক তোমালোকে নাজানা।
\v 43 কোন পৰত চোৰ আহিব, তাক গৃহস্থে জনা হ’লে, পৰ দি থাকি, নিজৰ ঘৰত সিন্ধি দিব নিদিলেহেঁতেন, ইয়াক তোমালোকে জানা।
\v 44 এতেকে তোমালোকো যুগুত হৈ থাকা; কিয়নো যি সময়ত তোমালোকে নাভাবা, সেই সয়তে মানুহৰ পুত্ৰ আহিব।
\p
\v 45 আৰু দাসবিলাকক উচিত সময়ত আহাৰ দিবলৈ, যি জন দাসক প্ৰভুৱে সিহঁতৰ ওপৰত গৰাকী পাতিলে, এনে বিশ্বাসী বুদ্ধিমান দাস কোন?
\v 46 প্ৰভু অহা কালত, যি দাসক এইদৰে কৰা দেখে, সেই দাস ধন্য।
\v 47 মই তোমালোকক স্বৰূপকৈ কঁও, তেওঁ নিজৰ সৰ্ব্বস্বৰ ওপৰত তাক ঘৰগিৰী পাতিব।
\v 48 কিন্তু, মোৰ প্ৰভুৱে পলম কৰিছে, ইয়াকে সেই দুষ্ট দাসে মনতে কৈ,
\v 49 যদি তাৰ সহদাসবিলাকক কোবাবলৈ ধৰে, আৰু মতলীয়াবোৰৰ লগত ভোজনপান কৰে,
\v 50 তেন্তে যিদিনা সেই দাসে অপেক্ষা নকৰে, আৰু যি সময়ত সি নাজানে, সেই সময়তে তাৰ প্ৰভুৱে আহি,
\v 51 তাক দুডোখৰ কৰি, কপটিয়াবোৰৰ লগত তাৰ পাব লগীয়া ভাগ নিৰূপন কৰিব; তাতে ক্ৰন্দন আৰু দাঁত কৰচনি হ’ব।
\c 25
\cl – ২৫ অধ্যায়।
\s দহ জনী কন্যা, আৰু গাগৰিৰ দৃষ্টান্ত
\p
\v 1 তেতিয়া চাকি লৈ, দৰাক আগ বঢ়াবলৈ ওলাই যোৱা দহ জনী কন্যাৰ লগত স্বৰ্গৰাজ্যৰ তুলনা দিয়া হ’ব।
\v 2 তেওঁলোকৰ মাজত পাঁচ জনী নিৰ্ব্বুদ্ধি আৰু পাঁচ জনী সুবুদ্ধি আছিল।
\v 3 কিয়নো নিৰ্ব্বুদ্ধি কেইজনীয়ে নিজৰ নিজৰ চাকি লঁওতে, লগত তেল নল’লে;
\v 4 কিন্তু সুবুদ্ধি কেইজনীয়ে তেওঁলোকৰ চাকিৰ লগত নিজৰ নিজৰ পাত্ৰত তেলো ল’লে।
\v 5 আৰু দৰাই পলম কৰাত, সকলোৱে কল্‌মটীয়াই টোপনি গ’ল।
\v 6 কিন্তু মাজনিশা ৰাতি, চোৱা, সৌৱা দৰা! তেওঁক আগ বঢ়াবলৈ ওলোৱাহঁক, এই বুলি ৰিঙিওৱা হ’ল।
\v 7 তেতিয়া সেই আটাই কেইজনী কন্যাই উঠি, তেওঁলোকৰ চাকি বঢ়ালে।
\v 8 এনেতে নিৰ্ব্বুদ্ধি কেইজনীয়ে সুবুদ্ধিকেইজনীক ক’লে, তোমালোকৰ তেলৰ পৰা অলপমান আমাক দিয়া; কিয়নো আমাৰ চাকি নুমাওঁ নুমাওঁ হৈছে।
\v 9 কিন্তু সুবুদ্ধিকেইজনীয়ে উত্তৰ দি ক’লে, কিজানি তোমালোক আৰু আমালৈ নুজুৰিব; তাতকৈ বেচোঁতাবিলাকৰ তালৈ গৈ, তোমালোকৰ নিমিত্তে কিনাগৈ।
\v 10 কিন্তু তেওঁলোকে কিনিবলৈ যাওঁতেই, দৰা আহিল; আৰু সাজু হৈ থকাবিলাক তেওঁৰ লগত বিয়াঘৰত সোমাল; আৰু দুৱাৰ বন্ধ কৰা হ’ল;
\v 11 পাছে আন কেইজনী কন্যাই আহি ক’লে, হে প্ৰভু, হে প্ৰভু, আমালৈ দুৱাৰ মেলি দিয়ক।
\v 12 কিন্তু তেওঁ উত্তৰ দি ক’লে, মই তোমালোকক স্বৰূপকৈ কওঁ, তোমালোকক মই নিচিনো।
\v 13 এতেকে পৰ দি থাকা; কিয়নো সেই দিন বা সময় তোআলোকে নাজানা।
\p
\v 14 কিয়নো স্বৰ্গৰাজ্য এনে এজন মানুহৰ নিচিনা যি নিজৰ দাসবিলাকক মাতি আনি, নিজ সম্পত্তি সিহঁতৰ হাতত শোধাই দি, দূৰ দেশলৈ যায়।
\v 15 তেওঁ এজনক পাচঁ গাগৰি, এজনঁক দুগাগৰি, এজনক এগাগৰি, প্ৰতিজনক তাৰে শক্তি অনুসাৰে, ধন দি যাত্ৰা কৰিলে।
\v 16 তাতে যিজনে পাঁচ গাগৰি পাইছিল, সি তেতিয়াই গৈ, তাৰে সৈতে বেপাৰ কৰি, আৰু পাঁচ গাগৰি লাভ উলিয়ালে।
\v 17 সেইদৰে যিজনে দুগাগৰি পাইছিল, সিও আৰু দুগাগৰি লাভ উলিয়ালে।
\v 18 কিন্তু যিজনে এগাগৰি পাইছিল, সি গৈ মাটিত গাঁত খানি, তাৰ প্ৰভুৰ ধন লুকাই থ’লে।
\v 19 বহু দিনৰ পাছত সেই দাসবোৰৰ প্ৰভুৱে আহি, সিহঁতে সৈতে লেখ-বুজ কৰিলে।
\v 20 তেতিয়া যিটোৱে পাঁচ গাগৰি পাইছিল, সি আৰু পাঁচ গাগৰি আনি ক’লে, হে প্ৰভু আপুনি মোক পাঁচ গাগৰি গতাই দিছিল; চাওঁক মই আৰু পাঁচ গাগৰি লাভ কৰিলোঁ। তাৰ প্ৰভুৱে তাক ক’লে, চাবাইচ, উত্তম বিশ্বাসী দাস, তুমি অলপ বিষয়তে বিশ্বাসী আছিলা, তোমাক অনেক বিষয়ৰ গৰাকী পাতিম; তুমি তোমাৰ প্ৰভুৰ আনন্দৰ ভাগী হোৱা।
\v 21 not numbered but may be included in verse 20.
\v 22 পাছে যিজনে দুগাগৰি পাইছিল, সিও আহি ক’লে, হে প্ৰভু, আপুনি মোক দুগাগৰি গতাই দিছিল; চাওক মই আৰু দুগাগৰি লাভ কৰিলোঁ।
\v 23 তাৰ প্ৰভুৱে তাক ক’লে, চাবাইচ, উত্তম বিশ্বাসী দাস, তুমি অলপ বিষয়তে বিশ্বাসী আছিলা, তোমাক অনেক বিষয়ৰ গৰাকী পাতিম; তুমি তোমাৰ প্ৰভুৰ আনন্দৰ ভাগী হোৱা।
\v 24 পাছে যিজনে এগাগৰি পাইছিল, সি আহি ক’লে, হে প্ৰভু, আপুনি কঠিন মানুহ, ইয়াক মই জানিলোঁ; আপুনি যি ঠাইত বোৱা নাই, তাতে দায়; আৰু যি ঠাইত সিচা নাই. তাতে চপায়;
\v 25 তাতে ভয় লাগি, মই গৈ, আপোনাৰ ধন গাগৰি মাটিত লুকাই থৈছিলোঁ; চাওক, আপোনাৰ যি, তাক পাইছে।
\v 26 কিন্তু তাৰ প্ৰভুৱে উত্তৰ দি তাক ক’লে, হেৰ দুষ্ট এলেহুৱা দাস, মই যি ঠাইত নবঁও,তাতে দাঁও; আৰু যি ঠাইত নিসিচোঁ, তাতে চপাঁও, ইয়াকে তই জানিছিলি;
\v 27 এতেকে পোদাৰ হাতত মোৰ ধন থব লাগিছিল, তাতে মই আহি সুতে সৈতে মোৰ ধন পালোঁহেতেন।
\v 28 এই নিমিত্তে, ইয়াৰ পৰা এই গাগৰি লৈ, যাৰ দহ গাগৰি আছে, তাক দিয়া।
\v 29 কিয়নো যাৰ আছে, তাকেই দিয়া হব, তাতে তাৰ অধিক হ’ব; কিন্তু যাৰ নাই, তাৰ যি আছে, তাকো তাৰ পৰা নিয়া হ’ব।
\v 30 আৰু এই অনুপযুক্ত দাসক বাহিৰৰ আন্ধাৰত পেলোৱাগৈ; তাতে ক্ৰন্দন আৰু দাঁত কৰচনি হ’ব।
\s শেষকালৰ মহাবিচাৰ-দিনৰ বৰ্ণনা
\p
\v 31 যেতিয়া মানুহৰ পুত্ৰই সকলো দূতক লগত লৈ, নিজৰ প্ৰতাপেৰে আহিব, তেতিয়া তেওঁ নিজৰ প্ৰতাপৰ সিংহাসনত বহিব,
\v 32 আৰু সকলো জাতিৰ মানুহক তেওঁৰ আগলৈ গোটাই অনা হ’ব; আৰু ৰখীয়াই যেনেকৈ ছাগলীৰ পৰা মেৰবোৰক পৃথক কৰে, তেনেকৈ তেওঁ তেওঁলোকৰ এজনৰ পৰা আন জনক পৃথক কৰি,
\v 33 মেৰবিলাকক সোঁফালে আৰু ছাগলীবোৰক বাওঁফালে থ’ব।
\v 34 তেতিয়া ৰজাই তেওঁৰ সোঁফালে থকাবিলাকক ক’ব, আঁহা, মোৰ পিতৃৰ আশীৰ্ব্বাদৰ পাত্ৰবিলাক, জগত স্থাপন কৰাৰে পৰা তোমালোকৰ নিমিত্তে যুগুত কৰি থোৱা ৰাজ্যৰ অধিকাৰী হোৱা।
\v 35 কিয়নো মোৰ ভোক লাগিছিল, তাতে তোমালোকে মোক খাবলৈ দিছিলা; পিয়াহ লাগিছিল, মোক পান কৰিবলৈ দিছিলা; অতিথি হৈছিলোঁ, মোক আশ্ৰয় দিছিলা,
\v 36 উদঙে আছিলো, মোক কাপোৰ পিন্ধাইছিলা; নৰিয়া পৰিছিলো, মোক চাবলৈ গৈছিলা; আৰু বন্দীশালত আছিলোঁ, তাতো মোৰ ওচৰলৈ গৈছিলা।
\v 37 তেতিয়া ধাৰ্ম্মিকবিলাকে তেওঁক উত্তৰ দি ক’ব, হে প্ৰভু আমি কেতিয়া আপোনাৰ ভোক লগা দেখি, পান কৰাইছিলোঁ?
\v 38 আমি কেতিয়া আপোনাক অতিথি হোৱা দেখি, আশ্ৰয় দিছিলোঁ? নাইবা উদঙে থকা দেখি, কাপোৰ পিন্ধাইছিলোঁ?
\v 39 আৰু আমি কেতিয়া আপোনাক নৰিয়া পৰা, বা বন্দীশালত থকা দেখি, আপোনাৰ ওচৰলৈ গৈছিলোঁ?
\v 40 তেতিয়া ৰজাই উত্তৰ দি তেওঁলোকক ক’ব, মই তোমালোকক স্বৰূপকৈ কঁও, মোৰ ভাইবিলাকৰ মাজৰ সৰু এটিলৈকো যি কৰিছিলা, তাক মোলৈকেহে কৰিছিলা।
\v 41 তেতিয়া তেওঁৰ বাওঁফালে থকাবোৰক কব, হেৰ শাওৱে পোৱাহঁত, চয়তান আৰু তাৰ দূতবোৰৰ নিমিত্তে যুগুত কৰি থোৱা অনন্ত জুইলৈ তহঁতে মোৰ ওচৰৰ পৰা গুচি যাহঁক।
\v 42 কিয়নো মোৰ ভোক লাগিছিল, তাতে তহঁতে মোক খাবলৈ নিদিলি; পিয়াহ লাগিছিল, মোক পান কৰিবলৈ নিদিলি;
\v 43 অতিথি হৈছিলো, মোক আশ্ৰয় নিদিলি; উদঙে আছিলোঁ, মোক কাপোৰ নিপিন্ধালি; নৰিয়া আৰু বন্দীশালত পৰিছিলোঁ; মোক চাবলৈ নগলি।
\v 44 তেতিয়া সিহতেও উত্তৰ দি ক’ব, হে প্ৰভু, আমি নো কেতিয়া আপোনাক ভোক বা পিয়াহ লগা, অতিথি হোৱা বা উদঙে থকা, নৰিয়া পৰা বা বন্দীশালত থকা দেখি, আপোনাৰ সেৱা-শুশ্ৰুষা নকৰিছিলোঁ?
\v 45 তেতিয়া তেওঁ সিহতঁক উত্তৰ দি ক’ব, মই তহঁতক স্বৰূপকৈ কঁও, এইবিলাকৰ সৰু এটিলৈকো যি নকৰিলি, তাক মোলৈকেহে নকৰিলি।
\v 46 পাছে সিহঁত অনন্ত দণ্ডলৈ, কিন্তু ধাৰ্ম্মিকবিলাক অনন্ত জীৱনলৈ যাব।
\c 26
\s সমৰ্পিত হোৱাৰ বিষয়ে জনোৱা আৰু সুগন্ধি তেল ঘঁহা
\p
\v 1 যীচুৱে এই সকলো কথা কৈ এঁটালত, তেওঁৰ শিষ্যবিলাকক ক’লে,
\v 2 দুদিনৰ পাছত নিস্তাৰ-পৰ্ব্ব হ’ব, আৰু মানুহৰ পুত্ৰক ক্ৰুচত দিবলৈ শত্ৰুৰ হাতত শোধাই দিয়া হ’ব বুলি তোমালোকে জানিছা।
\p
\v 3 তেতিয়া প্ৰধান পুৰোহিত আৰু সমাজৰ বৃদ্ধসকলে, কায়াফা নামেৰে মহা-পুৰোহিতৰ চোতালত গোট খাই, যীচুক ছলেৰে ধৰি, বধ কৰিবলৈ আলচ কৰিলে;
\v 4 কিন্তু তেওঁলোকে ক’লে, পৰ্ব্বৰ সময়ত নহয়;
\v 5 পাছে জানো মানুহ বিলাকৰ মাজত হুৰামুৰা লাগিব।
\p
\v 6 পাছে যীচু বৈথনিয়া গাঁৱত চিমোন কুষ্ঠৰোগীৰ ঘৰত থকা সময়ত, এজনী তিৰোতাই,
\v 7 বহুমুলীয়া সুগন্ধি তেলেৰে ভৰা এটা ফটিকৰ টেমা লৈ, তেওঁৰ ওচৰলৈ আহি, তেওঁ ভোজনত বহি থাকোঁতে, তেওঁৰ মুৰত বাকি দিলে।
\v 8 কিন্তু শিষ্যবিলাকে তাকে দেখি কুপিত হৈ ক’লে, এনে হানি কিয়?
\v 9 কিয়নো ইয়াক ভালেমান ধনলৈ বেচি, দৰিদ্ৰবিলাকক দান কৰিব পাৰিলেহেঁতেন।
\v 10 কিন্তু যীচুৱে তাকে জানি তেওঁলোকক ক’লে, এই তিৰোতাক কেলেই দিগ দিছা? কাৰণ তেওঁ মোলৈ উত্তম কৰ্ম্ম কৰিলে।
\v 11 যিহেতু দৰিদ্ৰবিলাক তোমালোকৰ লগত সদায় আছে; কিন্তু মই তোমালোকৰ লগত সদায় নাথাকোঁ।
\v 12 কিয়নো তেওঁ এই সুগন্ধি তেল যে মোৰ শৰীৰত বাকি দিলে, মোক মৈদামত থবৰ অৰ্থেই তাকে কৰিলে।
\v 13 মই তোমালোকক স্বৰুপকৈ কওঁ, গোটেই জগতৰ যি যি ঠাইতে এই শুভবাৰ্ত্তা ঘোষণা কৰা হ’ব, সেই সেই ঠাইত, এই যি কৰ্ম্ম তেওঁ কৰিলে, তেওঁক সুঁৱৰিবলৈ, তাকো কোৱা হ’ব।
\s ঈষ্কৰিয়োতীয়া যিহুদাৰ বন্দৱস্ত
\p
\v 14 তেতিয়া বাৰ জনৰ মাজৰ ঈষ্কৰিয়োতীয়া যিহুদা নামেৰে এজনে প্ৰধান পুৰোহিতসকলৰ ওচৰলৈ গৈ ক’লে,
\v 15 মই আপোনালোকৰ হাতত তেওঁক শোধাই দিলে, মোক কি দিবলৈ ইচ্ছা কৰে ? তাতে তেওঁলোকে তেওঁক ডেৰকুৰি ৰুপ লেখি দিলে।
\v 16 আৰু তেতিয়াৰে পৰা, তেওঁ তেওঁক শোধাই দিবলৈ সুযোগ বিচাৰিলে।
\s নিস্তাৰ-পৰ্ব্বৰ ভোজ খোৱা আৰু প্ৰভু-ভোজ স্থাপন কৰা
\p
\v 17 পাছে খমিৰ নোহোৱা পিঠাৰ পৰ্ব্বৰ প্ৰথম দিনা, শিষ্যবিলাকে যীচুৰ ওচৰলৈ আহি সুধিলে, নিস্তাৰ-পৰ্ব্বৰ ভোজ খাবলৈ আপোনাৰ নিমিত্তে আমি ক’ত যুগুত কৰাটো আপোনাৰ ইচ্ছা?
\v 18 তাতে তেওঁ ক’লে, নগৰলৈ গৈ অমুকক কোৱাগৈ, গুৰুৱে কৈছে, মোৰ কাল ওচৰ হৈছেহি; মোৰ শিষ্যবিলাকে সৈতে মই তোমাৰ ঘৰত নিস্তাৰ-পৰ্ব্বৰ ভোজ পালন কৰিম।
\v 19 তেতিয়া শিষ্যবিলাকে যীচুৱে আদেশ দিয়াৰ দৰেই কৰি, নিস্তাৰ-পৰ্ব্বৰ ভোজ যুহুত কৰিলেগৈ।
\p
\v 20 পাছে সন্ধ্যা হ’লত, তেওঁ বাৰ জন শিষ্যে সৈতে ভোজনত বহিছিল;
\v 21 এনেতে তেওঁলোকে ভোজন কৰোঁতে, তেওঁ ক’লে, মই তোমালোকক স্বৰুপকৈ কওঁ, তোমালোকৰ মাজৰ এজনে মোক শোধাই দিব।
\v 22 তেতিয়া তেওঁলোকে অতি দুখিত হৈ, প্ৰতিজনে তেওঁক সুধিবলৈ ধৰিলে, হে প্ৰভু, সেইজন মই নে?
\v 23 তাতে তেওঁ উত্তৰ দি ক’লে, মোৰে সৈতে যি জনে ভোজন-পাত্ৰত হাত জুহুৰিয়োলে, তেৱোঁই মোক শোধাই দিব।
\v 24 মানুহৰ পুত্ৰৰ বিষয়ে যেনেকৈ লিখা আছে, তেনেকৈ তেওঁৰ গতি হ’ব; কিন্তু যি মানুহৰ দ্বাৰাই মানুহৰ পুত্ৰক শোধাই দিয়া হয়, তেওঁ সন্তাপৰ পাত্ৰ; সেই মানুহৰ জন্ম নোহোৱা হ’লেই তেওঁৰ ভাল আছিল।
\v 25 তেতিয়া তেওঁক শোধাই দিয়া যিহুদাই মাত লগাই ক’লে, ৰব্বি, সেইজন মই নে? তেওঁ তেওঁক ক’লে, তুমি স্বৰুপ ক’লা।
\p
\v 26 পাছে তেওঁলোকে ভোজন কৰোঁতে, যীচুৱে পিঠা লৈ, আশীৰ্ব্বাদ কৰি, ভাঙি, শিষ্যবিলাকক দি ক’লে, লোৱা, খোৱা; এয়ে মোৰ শৰীৰ।
\v 27 পাছে তেওঁ পান পাত্ৰকো লৈ স্তুতি কৰি, তেওঁলোকক দি ক’লে, ইয়াক তোমালোকে সকলোৱে পান কৰা;
\v 28 কিয়নো মোৰ যি তেজ, অৰ্থাৎ নিয়মৰ তেজ, পাপ-মোচনৰ নিমিত্তে অনেকৰ কাৰণে উলিওৱা হৈছে, সেয়ে এই।
\v 29 আৰু মই তোমালোকক কওঁ, তোমালোকে সৈতে মই মোৰ পিতৃৰ ৰাজ্যত ন ৰস পান নকৰা দিনলৈকে, এতিয়াৰ পৰা এই দ্ৰাক্ষাগুটিৰ ৰস পান নকৰোঁ।
\p
\v 30 পাছে তেওঁলোকে গীত গাই, বাহিৰ ওলাই জৈতুন পৰ্ব্বতলৈ গ’ল।
\s পিতৰে যীচুক অস্বীকাৰ কৰিব বুলি জনোৱা
\p
\v 31 তেতিয়া যীচুৱে তেওঁলোকক ক’লে, এই ৰাতি তোমালোক সকলোৱে মাত বিঘিনি পাবা পাবা; কিয়নো লিখা আছে, মই মেৰৰখীয়াক আঘাত কৰিম, তাতে জাকৰ মেৰবিলাক ছিন্ন-ভিন্ন হৈ যাব।
\v 32 কিন্তু মোৰ উত্থানৰ পাছত মই তোমালোকৰ আগে আগে গালীললৈ যাম।
\v 33 তেতিয়া পিতৰে তেওঁক ক’লে, সকলোৱে আপোনাত বিঘিনি পালেও, মই কেতিয়াও বিঘিনি নাপাম।
\v 34 যীচুৱে তেওঁক ক’লে, মই তোমাক স্বৰুপকৈ কওঁ, এই ৰাতি কুকুৰাই ডাক দিয়াৰ আগেয়ে, তুমি তিনিবাৰ মোক আসৈ মাতিবা।
\v 35 পিতৰে তেওঁক ক’লে, যদি আপোনাৰ লগত মই মৰিবও লাগে, তথাপি আপোনাক আসৈ নামাতিম। সেইদৰে সকলোবিলাক শিষ্যয়ো ক’লে।
\s গেৎচিমানী বাৰীত যীচুৰ আন্তৰিক যাতনা
\p
\v 36 তেতিয়া যীচুৱে তেওঁলোকে সৈতে গেৎচিমানী নামেৰে এখন ঠাইলৈ গৈ, তেওঁৰ শিষ্যবিলাকক ক’লে, মই সৌখিনিলৈ গৈ প্ৰাৰ্থনা কৰোঁমানে, তোমালোক ইয়াতে বহি থাকা।
\v 37 পাছে তেওং পিতৰক আৰু চিবদিয়ৰ পুতেক দুজনক লগত নিলে, আৰু শোকাকুল আৰু ব্যাকুল হ’বলৈ ধৰিলে।
\v 38 তেতিয়া তেওঁ তেওঁলোকক ক’লে, মোৰ প্ৰাণ মৰণৰ তুল্য শোকাতুৰ হৈছে; তোমালোক ইয়াতে থাকি মোৰ লগত পৰ দিয়া। পাছে তেওঁ অলপ আগুৱাই গৈ উবুৰি হৈ পৰি,
\v 39 প্ৰাৰ্থনা কৰি ক’লে, হে মোৰ পিতৃ, যদি হ’ব পাৰে, তেন্তে এই পান-পাত্ৰ মোৰ পৰা দুৰ হওক; তথাপি মোৰ ইচ্ছাৰ দৰে নহয়, তোমাৰ ইচ্ছাৰ দৰেই হওক।
\v 40 পাছে শিষ্যবিলাকৰ ওচৰলৈ আহি, তেওঁলোকক টোপনি যোৱা দেখি, তেওঁ পিতৰক ক’লে, তোমালোকে মোৰ লগত এঘণ্টাও নো পৰ দি থাকিব নোৱাৰিলা নে?
\v 41 পৰীক্ষাত যেন নপৰা, এই নিমিত্তে পৰ দি প্ৰাৰ্থনা কৰা; আত্মা ইচ্ছুক, কিন্তু শৰীৰ দুৰ্ব্বল।
\v 42 পুনৰায় তেওঁ দ্বিতীয়বাৰ গৈ, প্ৰাৰ্থনা কৰি ক’লে, হে মোৰ পিতৃ, মই পান নকৰাকৈ যদি ই দুৰ হ’ব নোৱাৰে, তেন্তে তোমাৰ ইচ্ছা পুৰ হওক।
\v 43 পাছে তেওঁ পুনৰায় আহি, তেওঁলোকক টোপনি যোৱা দেখিলে; কিয়নো তেওঁলোকৰ চকু টোপনিত টানি নিছিল।
\v 44 পুনৰায় তেওঁ তেওঁলোকক এৰি গৈ, তৃতীয়বাৰো একে কথাকে কৈ প্ৰাৰ্থনা কৰিলে।
\v 45 তেতিয়া তেওঁ শিষ্যবিলাকৰ ওচৰলৈ আহি, তেওঁলোকক ক’লে, বাৰু, এতিয়া টোপনিত থাকি বিশ্ৰাম কৰা; চোৱা, সময় ওচৰ হ’ল, আৰু মানুহৰ পুত্ৰক পাপীবোৰৰ হাতত শোধাই দিয়া হৈছে।
\v 46 উঠা, আমি যাওঁহক; চোৱা, মোক শোধাই দিয়াজন ওচৰ পালেহি।
\s শত্ৰুৰ হাতত সমৰ্পিত হোৱা
\p
\v 47 তেওঁ কথা কৈ থাকোঁতেই, চোৱা, বাৰ জনৰ মাজৰ যিহুদা, আৰু তাৰে সৈতে, প্ৰধান পুৰোহিত আৰু সমাজৰ বৃদ্ধসকলৰ পৰা তৰোৱাল আৰু টাঙোন ধৰা মানুহৰ এটা ডাঙৰ দল আহিল।
\v 48 তেওঁক শোধাই দিয়াজনে তেওঁলোকক এই সঙ্কেত দিছিল, বোলে, মই যি জনক চুমা খাম, তেৱেঁই সেইজন; তেওঁকে ধৰিবা।
\v 49 তেতিয়াই তেওঁ যীচুৰ ওচৰলৈ গৈ, ৰব্বি, প্ৰণাম, এই বুলি, তেওঁক চুমা খালে।
\v 50 তাতে যীচুৱে তেওঁক ক’লে, তুমি যি কৰিবলৈ আহিলা, তাকে কৰা। তেতিয়া তেওঁলোকে ওচৰলৈ আহি, যীচুৰ গাত হাত দি তেওঁক ধৰিলে।
\v 51 তাতে, চোৱা, যীচুৰ লগৰ এজনে হাত মেলি, নিজৰ তৰোৱাল উলিয়াই, মহা-পুৰোহিতৰ দাসক আঘাত কৰি, তাৰ কাণ এখন কাটি পেলালে।
\v 52 তেতিয়া যীচুৱে তেওঁক ক’লে, তোমাৰ তৰোৱাল পুনৰায় তাৰ ঠাইত থোৱা; কিয়নো যিবোৰে তৰোৱাল ধৰে, সেই সকলোৱে তৰোৱালৰ দ্বাৰাই বিনষ্ট হ’ব।
\v 53 নতুবা, মোৰ পিতৃয়ে যিহতে এতিয়াই মোলৈ বাৰ বাহিনীতকৈয়ো অধিক স্বৰ্গদূত পঠাই দিব, মই এনে নিবেদন কৰিব নোৱাৰোঁ বুলি তুমি ভাবিছা নে?
\v 54 কিন্তু তাক কৰিলে, এইদৰে ঘটিব লাগে বুলি কোৱা শাস্ত্ৰীয় বচন কেনেকৈ সিদ্ধ হ’ব?
\v 55 সেই সময়ত যীচুৱে লোকসমুহক ক’লে, তোমালোকে তৰোৱাত আৰু টাঙোন লৈ, ডকাইত ধৰাৰ নিচিনাকৈ মাক ধৰিবলৈ ওলাই আহিছা নে? মই ধৰ্ম্মধামত নিতৌ বহি উপদেশ দি আছিলোঁ, তেতিয়া তোমালোকে মোক নধৰিলা।
\v 56 কিন্তু ভাববাদীসকলৰ শাস্ত্ৰীয় বচন সিদ্ধ হ’বলৈ এই সকলো ঘটিল। তেতিয়া সকলো শিষ্যই তেওঁক এৰি, পলাই গ’ল।
\s মহা-সভাৰ আগত সোধ-বিচাৰ
\p
\v 57 পাছে অধ্যাপক আৰু বৃদ্ধসকল যি ঠাইত গোট খাই আছিল, তালৈকে যীচুক ধৰাবিলাকে কায়াফা নামেৰে মহা-পুৰোহিতৰ ওচৰলৈ তেওঁক লৈ গ’ল।
\v 58 আৰু পিতৰে মহা-পুৰোহিতৰ চোতাললৈকে, আঁতৰে আঁতৰে তেওঁৰ পাছে পাছে গৈ, তাত সোমাই শেষত কি হয়, তাকে চাবলৈ টেকেলাবোৰৰ লগত বহিল।
\v 59 তেতিয়া প্ৰধান পুৰোহিতসকলে আৰু গোটেই মহাসভাই, যীচুক বধ কৰিবলৈ তেওঁৰ বিৰোদ্ধে মিছা সাক্ষ্য বিচাৰিলে; আৰু অনেক মিছা সাক্ষী আহিলতো, তাক নাপালে।
\v 60 কিন্তু শেষত দুজনে আহি ক’লে, এওঁ কৈছিল,
\v 61 মই ঈশ্বৰৰ মন্দিৰ নষ্ট কৰি, তিন দিনৰ ভিতৰতে তাক সাজিব পাৰোঁ।
\v 62 তেতিয়া মহা-পুৰোহিতে উঠি, যীচুক ক’লে, তুমি একো উত্তৰ নিদিয়া নে? তোমাৰ অহিতে এওঁলোকে কি সাক্ষ্য দিছে?
\v 63 কিন্তু যীচুৱে নিজম দি থাকিল। তাতে মহা-পুৰোহিতে তেওঁক ক’লে, তোমাক জীৱনময় ঈশ্বৰৰ শপত দিছো, তুমি ঈশ্বৰৰ পুত্ৰ হোৱা নে নোহোৱা, আমাক কোৱা।
\v 64 যীচুৱে তেওঁক ক’লে, তুমি স্বৰুপ ক’লা; তথাপি মই তোমালোকক কওঁ, এতিয়াৰ পৰা তোমালোকে মানুহৰ পুত্ৰক পৰাক্ৰমৰ সোঁহাতে বহি থকা, আৰু আকাশৰ মেঘত অহা দেখিবা।
\v 65 তেতিয়া মহা-পুৰোহিতে নিজৰ কাপোৰ ফালি ক’লে, ই ঈশ্বৰ নিন্দা কৰিলে; সাক্ষীত আমাৰ আৰু কি প্ৰয়োজন আছে? চোৱা, এতিয়া তোমালোকে ঈশ্বৰ নিন্দা শুনিলা।
\v 66 তোমালোকৰ মনে কি ধৰে? তেওঁলোকে উত্তৰ দি ক’লে, ই প্ৰাণদণ্ডৰ যোগ্য।
\v 67 তেতিয়া তেওঁলোকে যীচুৰ মুখত থুই পেলাই ভুকুৱালে;
\v 68 আৰু কেতবোৰে ঢকিয়াই সুধিলে, হে’ৰা খ্ৰীষ্ট, ভাবোক্তিৰ দ্বাৰাই আমাক কোৱাচোন, তোমাক কোনে মাৰিলে?
\s পিতৰে যীচুক অস্বীকাৰ কৰা
\p
\v 69 সেই সময়ত পিতৰ বাহিৰফালে চোতালত বহি আছিল; তাতে এজনী বেটীয়ে তেওঁৰ ওচৰলৈ আহি ক’লে, তুমিও গালীলীয়া যীচুৰ লগত আছিলা।
\v 70 কিন্তু তেওঁ আটাইৰে আগতে অস্বীকাৰ কৰি ক’লে, তুমি কি কৈছা, মই বুজা নাই।
\v 71 পাছে তেওঁ বাট-চ’ৰালৈ গ’লত, আন এজনীয়ে তেওঁক দেখি, তাত থকা বিলাকক ক’লে, এওঁ নাচৰতীয়া যীচুৰ লগত আছিল।
\v 72 তাতে তেওঁ শপত খাই আকৌ অস্বীকাৰ কৰি ক’লে, মই সেই মানুহক নিচিনোৱেই।
\v 73 অলপ পাছত তাত থকাবিলাকে ওচৰলৈ আহি পিতৰক ক’লে, অৱশ্যে তুমিও তেওঁলোকৰ মাজৰ এজন; কিয়নো তোমাৰ মাতেই তোমাৰ চিনাকি দিছে।
\v 74 তাতে তেওঁ শাও দি আৰু শপত খাই ক’লে, মই সেই মানুহক নিচিনোৱেই।
\v 75 তেতিয়াই কুকুৰাই ডাক দিলে। তাতে কুকুৰাই ডাক দিয়াৰ আগেয়ে, তুমি মোক তিনিবাৰ আসৈ মাতিবা, এই যি কথা যীচুৱে কৈছিল, সেই কথা পিতৰৰ মনত পৰিল; তাতে তেওঁ বাহিৰলৈ গৈ, অতি শোকেৰে ক্ৰন্দন কৰিলে।
\c 27
\s পিলাতৰ আগত যীচুৰ সোধ-বিচাৰ আৰু প্ৰাণদণ্ডৰ আজ্ঞা
\p
\v 1 পাছে ৰাতি পুৱালত সকলো প্ৰধান পুৰোহিত আৰু সমাজৰ বৃদ্ধ সকলে, যীচুক বধ কৰিবলৈ তেওঁৰ বিৰোদ্ধে মন্ত্ৰণা কৰিলে;
\v 2 আৰু তেওঁক বান্ধি লৈ গৈ পীলাত নামেৰে দেশাধিপতিৰ হাতত শোধাই দিলে।
\v 3 তেতিয়া, তেওঁক শত্ৰুৰ হাতত শোধাই দিয়া যিহুদাই তেওঁৰ দণ্ডাজ্ঞা হোৱা দেখি, মনত খেদ পাই, প্ৰধান পুৰোহিত আৰু বৃদ্ধসকলক সেই ডেৰকুৰি ৰুপ ওভোটাই দি ক’লে, নিৰ্দ্দোষীৰ তেজ শোধাই দিয়াত, মই পাপ কৰিলোঁ।
\v 4 কিন্তু তেওঁলোকে ক’লে, তাতনো আমাৰ কি কাম? তুমিয়েই তাক চাবা।
\v 5 তেতিয়া তেওঁ মন্দিৰৰ মাজত সেই ৰুপ পেলাই দি, তাৰ পৰা গুচি গৈ নিজে নিজে ফাঁচি গ’ল।
\v 6 পাছে প্ৰধান পুৰোহিতসকলে সেই ৰুপ লৈ ক’লে, ই তেজৰ মুল্য হোৱা হেতুকে, ভৰাঁলত থব নাপায়।
\v 7 তাতে তেওঁলোকে পৰামৰ্শ কৰি, বিদেশীবিলাকক মৈদাম দিবলৈ, তাৰে কুমাৰৰ মাটি কিনিলে।
\v 8 এই কাৰণে আজিলৈকে সেই মাটিক, তেজৰ মাটি বোলে।
\v 9 তেতিয়া, যিৰিমিয়া ভাববাদীৰ দ্বাৰাই যি বচন কোৱা হৈছিল, বোলে, ইস্ৰায়েলৰ সন্তানৰ কোনো কোনোৱে যি জনৰ মুল্য নিৰুপণ কৰিলে, সেই মুল্য নিৰুপণ কৰাজনৰ ডেৰকুৰি ৰুপ,
\v 10 সিহঁতে লৈ, প্ৰভুৱে মোক আদেশ দিয়াৰ দৰে কুমাৰৰ মাটিৰ নিমিত্তে দিলে, সেই বচন সিদ্ধ হ’ল।
\p
\v 11 পাছে যীচু সেই দেশাধিপতিৰ আগত থিয় হলত, দেশাধিপতিয়ে তেওঁক সুধিলে, তুমি যিহুদীবিলাকৰ ৰজা নে? যীচুৱে তেওঁক ক’লে, ঠিক তুমিয়েই কৈছা।
\v 12 কিন্তু প্ৰধান পুৰোহিত আৰু বৃদ্ধ সকলে তেওঁক অপবাদ দিলতো, তেওঁ একো উত্তৰ নিদিলে।
\v 13 তেতিয়া পীলাতে তেওঁক ক’লে, এওঁবিলাকে তোমাৰ অহিতে কিমান সাক্ষ্য দিছে, তাক তুমি শুনা নাই নে?
\v 14 কিন্তু তেওঁ এষাৰো উত্তৰ নিদিয়াত, দেশাধিপতিয়ে অতিশয় বিস্ময় মানিলে।
\p
\v 15 সেই পৰ্ব্বৰ সময়ত, লোকসমুহে যিকোনো বন্দীক ইচ্ছা কৰে, দেশাধিপতিয়ে তাকে তেওঁবিলাকলৈ মুকলি কৰে, তেওঁৰ এনে দস্তুৰ আছিল।
\v 16 সেই সময়ত বাৰাব্বা নামেৰে এটা প্ৰসিদ্ধ বন্দী আছিল।
\v 17 তাতে তেওঁবিলাক গোট খালত, পীলাতে তেওঁবিলাকক সুধিলে, মই তোমালোকলৈ কাক মুকলি কৰাটো তোমালোকৰ ইচ্ছা, বাৰাব্বাক নাইবা খ্ৰীষ্ট বোলা যীচুক?
\v 18 কিয়নো তেওঁলোকে অসুয়াৰে যীচুক শোধাই দিছিল বুলি তেওঁ জানিছিল।
\v 19 পাছে তেওঁ বিচাৰৰ আসনত বহী থাকোঁতে, তেওঁৰ ভাৰ্য্যাই তেওঁলৈ কৈ পঠালে, বোলে, সেই ধাৰ্ম্মিকজনাৰ কথাত তুমি একো হাত নিদিবা; কিয়নো তেওঁৰ কাৰণে, মই আজি সপোনত বহুত দুখ পালো।
\v 20 কিন্তু প্ৰধান পুৰোহিত আৰু বৃদ্ধসকলে বাৰাব্বাক খুজিবলৈ, আৰু যীচুক বিনষ্ট কৰাবলৈ লোক সমুহক উচটালে।
\v 21 তাতে দেশাধিপতিয়ে উত্তৰ দি তেওঁবিলাকক ক’লে, এই দুয়োৰো মাজৰ মই কোন জনক মুকলি কৰাটো তোমালোকৰ ইচ্ছা? তেওঁবিলাকে ক’লে, বাৰাব্বাক।
\v 22 পীলাতে তেওঁবিলাকক ক’লে, তেনেহ’লে খ্ৰীষ্ট বোলা যীচুক মই কি কৰিম? সকলোৱে ক’লে, তাক ক্ৰুচত দিয়া হওক।
\v 23 তাতে তেওঁ ক’লে, কিয়? তেওঁ কি দোষ কৰিলে? কিন্তু তেওঁবিলাকে বৰকৈ আটাহ পাৰি ক’লে, তাক ক্ৰুচত দিয়া হওক।
\p
\v 24 তেতিয়া তেওঁৰ শ্ৰমৰ ফল ধৰক ছাৰি, হুৰামুৰা বাঢ়িছেহে, ইয়াকে দেখি, পীলাতে লোকসমুহৰ আগতে পানী লৈ, হাত ধুই ক’লে, এই ধাৰ্ম্মিকজনৰ ৰক্তপাতত মই নিৰ্দ্দোষী; তাক তোমালোকেই চাবা।
\v 25 তাতে সকলোৱে উত্তৰ দি ক’লে, তাৰ তেজে আমাক আৰু আমাৰ সন্তানবিলাককো পাওক।
\v 26 তেতিয়া তেওঁ তেওঁবিলাকলৈ বাৰাব্বাক মুকলি কৰিলে। কিন্তু যীচুক চাবুকেৰে কোবাই, ক্ৰুচত দিবলৈ শোধাই দিলে।
\p
\v 27 তেতিয়া দেশাধিপতিৰ সেনাবোৰে যীচুক প্ৰিট’ৰিয়মৰ ভিতৰলৈ নি, তেওঁৰ ওচৰত গোটেই সৈন্য দলক গোটালে;
\v 28 আৰু তেওঁ গাৰ কাপোৰ গুচাই, সেন্দুৰবৰণীয়া ৰাজবস্ত্ৰ পিন্ধালে;
\v 29 আৰু কাঁইটেৰে কিৰীটি সাঁজি তেওঁৰ মুৰত দিলে; আৰু সোঁ হাতত এডাল নল দি, তেওঁৰ আগত আঁঠু লৈ, হে যিহুদীবিলাকৰ ৰজা, জয় হওক! এই বুলি তেওঁক বিদ্ৰূপ কৰিলে।
\v 30 পাছে তেওঁ গাত থুই পেলাই, নলডাল লৈ, মুৰত কোবালে।
\v 31 এইদৰে তেওঁক বিদ্ৰূপ কৰিলত, সেই ৰাজবস্ত্ৰ গুচাই, তেওঁৰ নিজৰ কাপোৰ পিন্ধাই, তেওঁক ক্ৰুচত দিবলৈ লৈ গ’ল।
\s যীচুৰ ক্ৰুচত মৃত্যু
\p
\v 32 পাছে তেওঁলোক ওলাই যাওঁতে, চিমোন নামেৰে কুৰীণীয়া মানুহ এজনক পাই, যীচুৰ ক্ৰুচ বৈ নিবলৈ তেওঁক ধৰি নিলে।
\v 33 আৰু গলগথা, অৰ্থাৎ মুৰৰ লাওখোলা নামেৰে এখন ঠাই পালত,
\v 34 তেওঁলোকে তেওঁক তিতাৰে মিহলি দ্ৰাক্ষাৰস পান কৰিবলৈ দিলে; কিন্তু তেওঁ তাক চাকি চাই, পান কৰিবলৈ ইচ্ছা নকৰিলে।
\v 35 পাছে তেওঁলোকে যীচুক ক্ৰুচত দি, তেওঁৰ কাপোৰ চিঠি খেলি বাঁটি ল’লে;
\v 36 আৰু তাতে বহি তেওঁক পহৰা দি থাকিল।
\v 37 আৰু
\s এইজনা যিহুদীবিলাকৰ ৰজা যীচু,
\p তেওঁৰ এই অপবাদ লিখি, তেওঁৰ মুৰৰ ওপৰত লগাই দিলে।
\v 38 সেই সময়ত তেওঁৰ সোঁফালে এটা, বাওঁফালে এটা, এইদৰে দুটা ডকাইতক তেওঁৰ লগত ক্ৰুচত দিয়া হ’ল।
\v 39 পাছে অহা-যোৱা কৰা বাটৰুৱাবোৰে মপৰ জোকাৰি জোকাৰি, নিন্দা কৰি ক’লে,
\v 40 হে’ৰা মন্দিৰ নষ্ট কৰোঁতা, আৰু তিন দিনৰ ভিতৰত সাজোঁতা, নিজকে ৰক্ষা কৰা; তুমি যদি ঈশ্বৰৰ পুত্ৰ, তেন্তে ক্ৰুচৰ পৰা নামা।
\v 41 সেইদৰে প্ৰধান পুৰোহিত সকলেও অধ্যাপক আৰু বৃদ্ধসকলে সৈতে বিদ্ৰূপ কৰি ক’লে, সি আনক ৰক্ষা কৰিলে, নিজকে ৰক্ষা কৰিব নোৱাৰে।
\v 42 সি ইস্ৰায়েলৰ ৰজা; এতিয়া ক্ৰুচৰ পৰা নামকচোন; তেহে আমি তাত বিশ্বাস কৰিম।
\p
\v 43 সি ঈশ্বৰত ভাৰসা কৰিছে; ঈশ্বৰে যদি তাক ভাল পায়, তেন্তে এতিয়া তাক নিস্তাৰ কৰকচোন; কিয়নো সি কৈছিল, মই ঈশ্বৰৰ পুত্ৰ।
\v 44 আৰু তেওঁৰ লগত ক্ৰুচত দিয়া সেই দুটা ডকাইতেও তেওঁক একেদৰে নিন্দা কৰিলে।
\p
\v 45 পাছে বাৰ বজাৰ পৰা তিনি বজালৈকে, গোটেইখন দেশৰ ওপৰত আন্ধাৰ হ’ল;
\v 46 আৰু তিনিমান বজাত যীচুৱে বৰ মাতেৰে ৰিঙিয়াই ক’লে, এলী, এলী, লামা চবক্তানী? অৰ্থাৎ, হে মোৰ ঈশ্বৰ, হে মোৰ ঈশ্বৰ, কিয় মোক পৰিত্যাগ কৰিলা?
\v 47 তাত থিয় হৈ থকা বিলাকৰ কোনো কোনোৱে ইয়াকে শুনি ক’লে, ই এলিয়াক মাতিছে।
\v 48 তেতিয়াই তেওঁলোকৰ মাজৰ এজনে ল’ৰি গৈ, স্পঞ্জ এটা লৈ চিৰকাৰে পুৰ কৰি, তাক নলৰ আগত লগাই, তেওঁক পান কৰিবলৈ দিলে।
\v 49 কিন্তু আনবিলাকে ক’লে, এৰি দিয়া; এলিয়াই তাক ৰক্ষা কৰিবলৈ আহে নে নাহে, তাকে চাওঁহঁক।
\v 50 পাছে যীচুৱে আকৌ বৰ মাতেৰে ৰিঙিয়াই, প্ৰাণত্যাগ কৰিলে।
\v 51 আৰু চোৱা, মন্দিৰৰ আৰঁ কাপোৰ ওপৰৰ পৰা তললৈকে ফাটি দুছিটা হ’ল; ভুমিকম্প হ’ল; শিলবোৰ ফাটিল;
\v 52 আৰু মৈদামবোৰ মুকলি হ’লত, নিদ্ৰিত পবিত্ৰলোকৰ অনেক শ তোলা হ’ল।
\v 53 আৰু তেওঁৰ উত্থানৰ পাছত, তেওঁলোকে মৈদামৰ পৰা ওলাই, পবিত্ৰ নগৰলৈ গৈ, বহুতক দেখা দিলে।
\v 54 পাছে এশৰ সেনাপতিয়ে আৰু তেওঁৰ লগত যীচুক পহৰা দি থকা বিলাকে, এইদৰে ভুমিকম্প আদি কৰি হোৱা ঘটনা দেখি, বৰ ভয় পাই ক’লে, এওঁ স্বৰুপেই ঈশ্বৰৰ পুত্ৰ।
\v 55 মগ্দলীনী মৰিয়ম, আৰু যাকোব আৰু যোচিৰ মাক মৰিয়ম, আৰু চিবদিয়ৰ পুতেক দুজনৰ মাক আদি কৰি, যিসকল তিৰোতাই যীচুৰ সেৱা-শুশ্ৰূষা কৰি;
\v 56 গালীলৰ পৰা তেওঁৰ পাছে পাছে আহিছিল, সেই সকলোৱে আঁতৰৰ পৰা চাই আছিল।
\s যীচুক মৈদাম দিয়া আৰু চন্তৰীবিলাক
\p
\v 57 পাছে গধুলি হ’লত, যীচুৰ শিষ্য হোৱা অৰিমাথিয়া নগৰৰ যোচেফ নামে এজন ধনী মানুহ আহি,
\v 58 পীলাতৰ ওচৰলৈ গৈ, যীচুৰ দেহ খুজিলে; তাতে পীলাতে দিবলৈ আজ্ঞা দিলে।
\v 59 পাছে যোচেফে দেহ লৈ, শণ-সুতাৰ মিহি চাফা কাপোৰেৰে মেৰাই, নিজৰ যি ন-মৈদাম শিলত খানিছিল,
\v 60 তাৰ ভিতৰত শুৱাই থৈ, মৈদামৰ দুৱাৰত বৰ এচটা শিল বগৰাই দি, গুচি গ’ল।
\v 61 আৰু মগ্দলীনী মৰিয়ম আৰু আন মৰিয়ম তাত উপস্থিত হৈ, মৈদামৰ সন্মুখত বহি আছিল।
\v 62 পাছদিনা অৰ্থাৎ আয়োজন দিনৰ পাছদিনা, প্ৰধান পুৰোহিত আৰু ফৰীচীবিলাকে পীলাতৰ ওচৰত গোট খাই ক’লে,
\v 63 হে মহাশয়, এই প্ৰবঞ্চকে জীয়াই থাকোঁতে কৈছিল, তিন দিনৰ মুৰত মই পুনৰাই উঠিম, এই কথা আমাৰ মনত পৰিছে।
\v 64 এই হেতুকে, তৃতীয় দিনলৈকে তাৰ মৈদাম ৰাখিবলৈ আজ্ঞা দিয়ক; কিজানি তাৰ শিষ্যবোৰে আহি তাক চুৰকৈ নি, মানুহবিলাকক ক’ব, তেওঁ মৃতবিলাকৰ মাজৰ পৰা উঠিল; সেয়ে হ’লে প্ৰথম ভ্ৰান্তিতকৈয়ো শেষ ভ্ৰান্তি হানিজনক হ’ব।
\v 65 পীলাতে তেওঁলোকক ক’লে, তোমালোকে এদল চন্তৰী পাবা; যোৱা, তোমালোকে যেনেকৈ পাৰা, ৰাখাগৈ।
\v 66 তাতে তেওঁলোকে গৈ, শিলচটাত মোহৰ মাৰি, চন্তৰীদলৰ দ্বাৰাই মৈদাম ৰখালে।
\c 28
\s যীচুৰ পুনৰূত্থান
\p
\v 1 কিন্তু বিশ্ৰাম-বাৰ অতীত হৈ, সপ্তাহৰ প্ৰথম দিনক আৰম্ভ ওচৰ চাপিলত, মগ্দলীনী মৰিয়ম আৰু আন মৰিয়মে মৈদাম চাবলৈ গ’ল।
\v 2 আৰু চোৱা, বৰ ভুমিকম্প হ’ল; কিয়নো প্ৰভুৰ দূতে স্বৰ্গৰ পৰা নামি আহি, শিলচটা বগৰাই নি, তাৰ ওপৰত বহিল।
\v 3 তেওঁৰ বদন বিজুলীৰ নিচিনা, আৰু বস্ত্ৰ হিমৰ দৰে শুক্ল; আৰু তেওঁৰ ভয়তে প্ৰহৰীবিলাক কঁপি কঁপি, মৰাৰ নিচিনা হ’ল।
\v 4 কিন্তু সেই দূতে মাত লগাই তিৰোতা কেইজনীক ক’লে,
\v 5 তোমালোকে ভয় নকৰিবা; কিয়নো ক্ৰুচত হত হোৱা যীচুক তোমালোকে বিচাৰিছা বুলি মই জানিছো।
\v 6 তেওঁ ইয়াত নাই; কিয়নো যেনেকৈ তেওঁ কৈছিল, তেনেতৈ উঠিল।
\v 7 আহাঁ, তেওঁ শয়ন কৰা ঠাই চোৱাহি। আৰু তোমালোকে বেগাই গৈ, তেওঁৰ শিষ্যবিলাকক এই কথা কোৱাগৈ যে, তেওঁ মৃতবিলাকৰ মাজৰ পৰা উঠিল; আৰু চোৱা, তোমালোকৰ আগেয়ে তেওঁ গালীললৈ গৈছে; তোমালোকে তাতে তেওঁক দৰ্শন পাবা; চোৱা, মই তোমালোকক ক’লো।
\v 8 তাতে তেওঁলোকে ভয় আৰু মহা-আনন্দেৰে মৈদামৰ পৰা বেগেতে গুচি গৈ তেওঁৰ শিষ্যবিলাকক সম্বাদ দিবলৈ ল’ৰি গ’ল।
\v 9 তাতে চোৱা যীচুৱে তেওঁলোক সাক্ষাৎ হৈ ক’লে, তোমালোকৰ মঙ্গল হওক। তাতে তেওঁলোকে ওচৰলৈ আহি তেওঁৰ চৰণত ধৰি প্ৰণিপাত কৰিলে।
\v 10 তেতিয়া যীচুৱে তেওঁলোকক ক’লে, ভয় নকৰিবা; তোমালোক যোৱা, মোৰ ভাইবিলাকক গালীললৈ যাবলৈ সম্বাদ দিয়াগৈ, তেওঁলোকে তাতে মোক দেখা পাব।
\p
\v 11 পাছে তেওঁলোক যাওঁতে, চোৱা, চন্তৰীবিলাকৰ কোনো কোনোৱে নগৰলৈ আহি, যি যি ঘটিছিল, সেই সকলোৰ সম্বাদ প্ৰধান পুৰোহিতসকলৰ আগত দিলেহি।
\v 12 তেতিয়া তেওঁলোকে বৃদ্ধসকলে সৈতে গোট খাই মন্ত্ৰণা কৰি, সেনাবোৰক ভালেমান ধন দি ক’লে,
\v 13 আমি টোপনিত থাকোঁতে, তাৰ শিষ্যবিলাকে ৰাতি আহি, তাক চুৰ কৰি নিলে, এই বুলি ক’বা।
\v 14 আৰু এই কথা যদি দেশাধিপতিয়ে শুনে, তেতিয়া আমি তেওঁক বুজাই-বঢ়াই, তোমালোকক নিঃশঙ্ক কৰিম।
\v 15 তাতে সিহঁতে ধন লৈ, শিকোৱাৰ দৰেই কৰিলে; আৰু এই কথা যিহুদীবিলাকৰ মাজত ব্যাপি গৈ, আজিলৈকে আছে।
\s শিষ্যবিলাকৰ প্ৰতি যীচুৰ শেষ আজ্ঞা
\p
\v 16 পাছে এঘাৰজন শিষ্য, গালীলৰ যি পৰ্ব্বত যীচুৱে নিৰুপণ কৰি থৈছিল, তালৈকে গ’ল;
\v 17 আৰু তেওঁক দেখা পাই, প্ৰণিপাত কৰিলে; কিন্তু কোনো কোনোৱে সংশয় কৰিলে।
\v 18 তেতিয়া যীচুৱে ওচৰলৈ আহি তেওঁলোকক ক’লে, বোলে, স্বৰ্গত আৰু পৃথিবীত সকলো ক্ষমতা মোক দিয়া হ’ল।
\v 19 এই হেতুকে তোমালোক যোৱা; আৰু সকলো জাতিকে শিষ্য কৰি, পিতৃ, পুত্ৰ, আৰু পবিত্ৰ আত্মাৰ নামেৰে তেওঁবিলাকক বাপ্তাইজ কৰা;
\v 20 আৰু মই যি যি আদেশ তোমালোকক দিলোঁ, সেই সকলোকে পালন কৰিবলৈ তেওঁবিলাকক শিক্ষা দিয়া। আৰু চোৱা, জগতৰ শেষলৈকে মই সদায় তোমালোকৰ সঙ্গে সঙ্গে আছোঁ।
