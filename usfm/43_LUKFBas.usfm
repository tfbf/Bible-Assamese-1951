\id LUK
\mt1 লূকে লিখা শুভবার্তা – অসমীয়া
\c 1
\cl ১ অধ্যায়। পাতনি
\p
\v 1 যিবিলাক আদিৰে পৰা দেখা সাক্ষী, আৰু বাক্যৰ প্ৰচাৰক হৈছিল তেওঁ বিলাকে আমাক শিক্ষা দিয়াৰ দৰে,
\v 2 আমাৰ মাজত সিদ্ধ হোৱা কথাবোৰৰ বৃত্তান্ত ৰচনা কৰিবলৈ অনেকে হাত দিলে ;
\v 3 এই হেতুকে হে মহামহিম থিয়ফিল, আপুনি যি যি শিক্ষা পালে, সেইবোৰৰ অলৰতা আপুনি জানিবলৈ,
\v 4 ময়ো আৰম্ভনিৰ পৰা সকলো বিষয় নিশ্চয় কৈ অনুসন্ধান কৰি আপোনালৈ ক্ৰমেৰে লিখিবলৈ উচিত দেখিলোঁ।
\p যোহন বাপ্তাইজকৰ জন্মৰ বিষয়ে স্বৰ্গদূতে জনোৱা
\v 5 যিহুদিয়াৰ ৰজা হেৰোদৰ দিনত, অবিয় পালৰ জখৰিয়া নামেৰে এজন পুৰোহিত আছিল ; হাৰোণৰ বংশৰ এলীচাবেৎ নামেৰে তেওঁৰ ভার্য্যা
\v 6 এওঁলোক দুয়ো ঈশ্বৰৰ আগত ধার্মিক আৰু প্ৰভুৰ সকলো আজ্ঞা আৰু বিধিমতে প্ৰবর্ত্তি নির্দোষী হৈ আছিল।
\v 7 এলীচাবেৎ বন্ধ্যা হোৱাত, তেওঁলোকৰ সন্তান নাছিল ; আৰু দুয়ো বয়সত বৃদ্ধ হৈছিল।
\v 8 কোনো এসময়ত তেওঁ পালৰ ক্ৰমে ঈশ্বৰৰ আগত পুৰোহিত কাম কৰোতে,
\v 9 পুৰোহিতৰ ৰীতি অনুসাৰে প্ৰভুৰ মন্দিৰত সোমাই ধূপ জ্বলাবলৈ তেওঁৰ পাল পৰিল।
\v 10 সেই জ্বলা সময়ত গোটেই লোকসমূহে বাহিৰত প্ৰার্থনা কৰি থাকোঁতে
\v 11 প্ৰভুৰ এজন দূতে ধূপ বেদিৰ সোঁফালে থিয় হৈ তেওঁক দর্শন দিলে।
\v 12 তেওঁক দেখি জখৰিয়াৰ ওগুল থুগুল আৰু ভয় লাগিল।
\v 13 কিন্তু সেই দূতে তেওঁক কলে, হে জখৰিয়া ভয় নকৰিবা ; কিয়নো তোমাৰ প্ৰার্থনা শুনা গল, আৰু তোমাৰ ভার্য্যা এলীযাবেথে পুত্ৰ প্ৰসব আৰু তুমি তেওঁৰ নাম যোহন থবা।
\v 14 তাতে তোমাৰ আনন্দ আৰু উল্লাস হব, আৱু তেওঁৰ জন্মত অনেকে আনন্দ কৰিব।
\v 15 কিয়নো প্ৰভুৰ দৃষ্টিত তেওঁ মহান হব, আৰু দ্ৰাক্ষাৰক্ষ বা সুৰা পান নকৰিব; আৰু ওপজাৰে পৰা পবিত্ৰ আত্মা পূৰ হৈ ,
\v 16 ইজ্ৰায়েলৰ সন্তান বিলাকৰ অনেকক তেওঁবিলাকৰ প্ৰভু পৰমেশ্বৰলৈ ঘূৰাব।
\v 17 যাতে যুগুতুৱা মানুহক তেওঁ প্ৰভুলৈ প্ৰস্তুত কৰিব পাৰে, তাৰ নিমিত্তে সন্তানলৈ পিতৃবিলাকৰ মন, আৰু ধার্মিকৰ জ্ঞানলৈ, অবাধ্যবিলাকক ঘূৰাবলৈ, তেওঁ এলিয়াৰ আত্মা আৰু শক্তিৰে সৈতে প্ৰভুৰ আগে আগে যাব।
\v 18 তেতিয়া জখৰিয়াই দূতক কলে, ইয়াক কিহেৰে জানিম? কিয়নো মই বুঢ়া আৰু মোৰ তিৰোতাও বয়সত বুঢ়ী হৈছে।
\v 19 তাতে দূতে উত্তৰ দি কলে, ঈশ্বৰৰ সাক্ষাতে থকা যি গাব্ৰিয়েল, সেয়ে মই ; তোমাৰ সৈতে কথা হবলৈ আৰু তোমাক জনাবলৈ মোক পঠোৱা হল।
\v 20 আৰু চোৱা, মোৰ যি কথা কলক্ৰমে সিদ্ধ হব, তাক সত্য বুলি নমনা হেতুকে, যি দিনত এইবোৰ কথা ঘটিব, সেই দিনলৈকে তুমি বোবা হৈ কথা কব নোৱাৰা হবা।
\p
\v 21 সেই সময়ত মানুহবিলাকে জখৰিয়ালৈ অপেক্ষা কৰি আছিল, আৰু মন্দিৰৰ ভিতৰত তেওঁৰ পলম হোৱাত, বিষ্ময় মানিলে।
\v 22 পাছে বাহিৰ ওলালত তেওঁ একো কথা কব নোৱাৰিলে ; তাতে তেওঁ মন্দিৰত কিবা দর্শন পাইছিল বুলি তেওঁলোকে বুজিলে ; কিন্তু তেওঁ হলে তেওবিলাকলৈ নানা সংকেত কৰিলে ; আৰু বোবা হৈ থাকিল।
\v 23 পাছে তেওঁৰ সেৱাৰ পাল সম্পন্ন হলত, তেওঁ নিজৰ ঘৰলৈ গল।
\p
\v 24 সেই সময়ৰ পাছত তেওঁৰ ভার্য্যা এলীচাবেৎ গর্ভবতী হল;
\v 25 আৰু মানুহ-বিলাকৰ মাজত মোৰ যি অপমান, তাক গুচাবলৈ প্ৰভুৱে মোলৈ দৃষ্টি কৰা সময়ত এনে ব্যবহাৰ কৰিলে, এই বুলি, তেওঁ পাচ মাহ লুকাই থাকিল।
\p যীচুৰ জন্মৰ বিযয়ে স্বৰ্গদূতে জনোৱা
\v 26 পাছে ষষ্ঠ মাহত, গালীলৰ নাচৰৎ নগৰলৈ, দায়ূদৰ বংশৰ যোচেফ নামেৰে এজন মানুহলৈ বাগ্দান কৰা মৰিয়ম নামেৰে এজনী কন্যাৰ ওচৰলৈ, গাব্ৰিয়েল দূতক ঈশ্বৰৰ পৰা পঠোৱা হৈছিল ;
\v 27 তাতে সেই দূতে তেওঁৰ ওচৰলৈ আহি কলে,
\v 28 হে মহা অনুগ্ৰহ পোৱা কন্যা, তোমাৰ মঙ্গল হওক; প্ৰভু তোমাৰ লগত আছে।
\v 29 কিন্তু এই কথাত তেওঁৰ উগুল থুগুল লাগি, নিজৰ মনতে চিন্তা কৰিবলৈ ধৰিলে, বোলে, ই কেনে মঙ্গলবাদ!
\v 30 তাতে দূতে তেওঁক কলে, হে মৰিয়ম, ভয় নকৰিবা; কিয়নো তুমি ঈশ্বৰৰ পৰা অনুগ্ৰহ পালা।
\v 31 আৰু চোৱা তুমি গর্ভবতী হৈ পুত্ৰ প্ৰসব কৰিবা; আৰু তেওঁৰ নাম যীচু থবা।
\v 32 তেওঁ মহান হব, আৰু সর্বোপৰি জনাৰ পুত্ৰ বুলি প্ৰখ্যাত হব ;আৰু প্ৰভু পৰমেশ্বৰে তেওঁৰ পিতৃ দায়ূদৰ সিংহাসন তেওঁক দিব;
\v 33 আৰু যাকোবৰ বংশৰ ওপৰত তেওঁ সর্বদায় ৰাজত্ব কৰিব ; তেওঁৰ ৰাজ্যৰ কেতিয়াও অন্ত নহব।
\v 34 তেতিয়া মৰিয়মে দূতক কলে, মই পুৰুষৰ মুখ দেখা নাই, তেনেস্থলত এই কথা কেনেকৈ হব পাৰে?
\v 35 তাতে দূতে উত্তৰ দি তেওঁক কলে, পবিত্ৰ আত্মা তোমাৰ ওপৰলৈ আহিব, আৰু সর্ব্বোপৰি ঈশ্বৰৰ শক্তিয়ে তোমাক ছাঁ দি ধৰিব;
\v 36 এই হেতুকে সেই পবিত্ৰ গর্ভফলৰ নাম ঈশ্বৰৰ পুত্ৰ বুলি প্ৰখ্যাত হব। আৰু চোৱা, তোমাৰ জ্ঞাতি এলীচাবেতে বৃদ্ধকালতো পুত্ৰ গর্ভধাৰণ কৰিছে ; যি জনাক লোকে বাঁজী বুলিছিল, তেৱেঁ গর্ভধাৰণ কৰিবৰ এতিয়া ছমাহ হল।
\v 37 কিয়নো ঈশ্বৰৰ পৰা ওলোৱা কোনো কথা শক্তিহীন নহব।
\v 38 তাতে মৰিয়মে কলে, প্ৰভুৰ বেটি যি মই, মোলৈ আপুনি কোৱাৰ দৰে হওক। তেতিয়া দূতে তেওঁৰ ওচৰৰ পৰা গুচি গল।
\p মৰিয়মে ঈশ্বৰৰ স্তুতিগান কৰা
\v 39 পাছে সেই সময়ত মৰিয়মে উঠি পর্ব্বতীয়া দেশৰ যিহুদাৰ এখন নগৰলৈ বেগাই গৈ
\v 40 জখৰিয়াৰ ঘৰত সোমাই এলীচাবেতক মঙ্গলবাদ কৰিলে।
\v 41 তাতে এলীচাবেতে মৰিয়মৰ মঙ্গলবাদ শুনিলতেই, তেওঁৰ গর্ভত লৰাই নাচি উঠিল; আৰু এলীচাবেতে পবিত্ৰ আত্মাৰে পূৰ হৈ বৰ মাতেৰে কলে,
\v 42 তিৰোতাসকলৰ মাজত তুমি ধন্যা; আৰু তোমাৰ গর্ভফলো ধন্য।
\v 43 আৰু মোৰ প্ৰভুৰ মাতৃ মোৰ ওচৰলৈ যে আহিছে, মোৰ এই সৌভাগ্য কৰ পৰা হল?
\v 44 কিয়নো তোমাৰ মঙ্গলবাদৰ শব্দ মোৰ কাণত পৰিলতেই, মোৰ গর্ভত লৰাই উল্লাসেৰে নাচি উঠিল।
\v 45 প্ৰভুৱে তোমাক যি যি কথা কৈছিল, সেই সকলো সিদ্ধ হব বুলি বিশ্বাস কৰা যি তুমি, তুমি ধন্যা।
\v 46 তেতিয়া মৰিয়মে কলে, মোৰ প্ৰাণে প্ৰভুৰ মহিমা বর্ণাইছে,
\v 47 মোৰ আত্মাই মোৰ ত্ৰাণকর্ত্তা ঈশ্বৰত উল্লাস কৰিলে।
\v 48 কিয়নো তেওঁ তেওঁৰ বেটীৰ নীহ অবস্থালৈ চালে; আৰু চোৱা, এতিয়াৰ পৰা পুৰুষানুক্ৰমে সকলোৱে মোক ধন্যা বুলিব।
\v 49 কিয়নো পৰাক্ৰমী জনাই মোৰ নিমিত্তে মহৎ কর্ম কৰিলে; আৰু তেওঁৰ নাম পবিত্ৰ।
\v 50 যিবিলাকে তেওঁলৈ ভয় কৰে, পুৰুষে পুৰুষে তেওঁবিলাকৰ ওপৰত তেওঁৰ দয়া থাকে।
\v 51 তেওঁ নিজ বাহুবলৰ দ্বাৰাই পৰাক্ৰমী কর্ম কৰিলে। যিবিলাক নিজ নিজ হৃদয়ৰ কল্পনাত অহংকাৰী, তেওঁবিলাকক তেওঁ ছিন্ন ভিন্ন কৰিলে।
\v 52 তেওঁ পৰাক্ৰমীসকলক সিংহাসনৰ পৰা নমাই, নীহ লোকক তুলি দিলে।
\v 53 তেওঁ ক্ষধাতুৰবিলাকক উত্তম বস্তুৰে তৃপ্ত কৰাই,ধনবন্ত বিলাকক শুদা হাতে পঠাই দিলে।
\v 54 তেওঁ আমাৰ ওপৰ পুৰুষ সকলক যেনেকৈ কৈছিল,তেনেকৈ আব্ৰহাম আৰু তেওঁৰ বংশলৈ,
\v 55 চিৰকাল দয়া সুৱৰিবলৈ, তেওঁৰ সেৱক ইস্ৰায়েলক উপকাৰ কৰিলে।
\v 56 পাছে এলীচাবেতৰ লগত মৰিয়ম তিনি মাহমান থাকি নিজৰ ঘৰলৈ উলটি গল।
\p যোহন বাপ্তাইজকৰ জন্ম, আৰু জখৰীয়াৰ স্তুতিবাদ
\v 57 পাছে এলীচাবেতৰ প্ৰসবৰ কাল পূৰ হলত, তেওঁ পুত্ৰ প্ৰসব কৰিলে।
\v 58 তাতে প্ৰভুৱে তেওঁলৈ মহা অনুগ্ৰহ কৰিলে, ইয়াকে ওচৰ চুবুৰীয়াবিলাকে আৰু জ্ঞাতিবিলাকে তেওঁৰে সৈতে আনন্দ কৰিলে।
\v 59 আৰু অষ্টমদিনা তেওঁবিলাকে ল’ৰাটিৰ চুন্নৎ কৰিবলৈ আহি, বাপেকৰ নামৰ দৰে তেওঁৰ নামো জখৰিয়া থব খুজিছিল;
\v 60 কিন্তু তেওঁৰ মাকে উত্তৰ দি কলে, নহয় ইয়াৰ নাম যোহনহে হব।
\v 61 তেতিয়া তেওঁ বিলাকে তেওঁক কলে, তোমাৰ বংশৰ মাজত এই নাম কাৰো নাই।
\v 62 পাছে তেওঁবিলাকে বাপেকক সংকেত দি সুধিলে, তুমি কি নাম দিবলৈ ইচ্ছা কৰা?
\v 63 তেতিয়া তেওঁ ফলি খুজি তাত লিখিলে, ইয়াৰ নাম যোহন।
\v 64 তাতে সকলোৱে বিষ্ময় মানিলে। তেতিয়াই তেওঁৰ মুখ আৰু জিবাৰ বান্ধ মুকলি হলত, তেওঁ ঈশ্বৰৰ স্তুতিবাদ কৰিবলৈ ধৰিলে।
\v 65 তাতে ওচৰ চুবুৰীয়া সকলোৰে ভয় লাগিল ;আৰু যিহুদীয়াৰ গোটেই পর্ব্বতীয়া দেশত এই সকলো কথা ব্যাপি গলত, যিবিলাকে শুনিলে, তেওঁবিলাক সকলোৱে,
\v 66 এই লৰাটি নো কোন হব বুলি, নিজৰ নিজৰ মনত সেই সকলো কথা ৰাখিলে ; কিয়নো প্ৰভুৰ হাত তেওঁৰ লগত আছিল।
\v 67 আৰু তেওঁৰ বাপেক জখৰিয়াই, পবিত্ৰ আত্মাৰে পৰিপূর্ণ হৈ, এই ভাবোক্তি প্ৰচাৰ কৰিলে বোলে,
\v 68 ইজ্ৰায়েলৰ প্ৰভু পৰমেশ্বৰ ধন্য;কিয়নো তেওঁ নিজৰ মানুহবিলাকলৈ দৃষ্টি কৰি মুক্ত কৰিলে;
\v 69 তেওঁৰ আপোন পবিত্ৰ নিয়ম, অর্থাৎ আমাৰ পিতৃ আব্ৰাহাম আগত যি শপত খালে,
\v 70 সেই শপত সুৱৰি যেন আমাৰ ওপৰ পুৰুষসকললৈ কৃপা দেখুৱাব,
\v 71 আৰু যাতে আমি শক্ৰবিলাকৰ হাতৰ পৰা ৰক্ষা পাওঁ, নির্ভয়ে তেওঁৰ আৰাধনা কৰি,
\v 72 সৰলতা আৰু ধার্মিকতাৰে তেওঁৰ আগত আমাৰ সকলো দিন নিয়াব পাৰিম,
\v 73 এই নিমিত্তে তেওঁ পূর্ব্বৰে পৰা পবিত্ৰ ভাববাদী সকলৰ দ্বাৰাই যেনেকৈ কোৱাইছিল,
\v 74 তেনেকৈ তেওঁৰ সেৱক দায়ূদৰ বংশত তেওঁ ত্ৰাণৰ শিং,
\v 75 অর্থাৎ আমাৰ শক্ৰবিলাকৰ আৰু সকলো ঘিনাওতাবিলাকৰ হাতৰ পৰা মুক্তি উৎপন্ন কৰিলে।
\v 76 আৰু হে লৰাটি তুমি সব্বোর্পৰি জনাৰ ভাববাদী বুলি প্ৰখ্যাত হবা;
\v 77 কিয়নো আমাৰ ভৰি কুশলৰ পথত চলাবলৈ, আৰু আন্ধাৰ আৰু মৃত্যুছায়াত বহি থকাবিলাকক পোহৰ দিবলৈ,
\v 78 ঈশ্বৰৰ যি দয়ালু চিত্তৰ দ্বাৰাই ওপৰৰ পৰা অৰুণোদয় আমাৰ আগত প্ৰকাশিত হৈছে, সেই চিত্ত হোৱাত পাপ মোচন হোৱাত যি পৰিত্ৰাণ,
\v 79 সেই পৰিত্ৰাণৰ জ্ঞান মানুহবিলাকক দিবলৈ, তেওঁৰ আগে আগে প্ৰভুৰ পথ যুগুত কৰিবলৈ তুমি যাবা।
\v 80 পাছে সেই লৰাটি বাঢ়ি, আত্মাত শক্তিমান হৈ গল; আৰু ইস্ৰায়েল জাতিৰ আগত প্ৰকাশিত হোৱা দিনলৈকে অৰণ্যত আছিল।
\c 2
\cl ২ অধ্যায়। যীচু খ্ৰীষ্টৰ জন্মৰ বিষয়ে স্বর্গদূতবিলাকে সম্বাদ দিয়া
\p
\v 1 সেই সময়ত জগতখনেই নাম লিখি দিবলৈ আগস্ত কৈচৰৰ পৰা হুকুম হল।
\v 2 চিৰিয়া দেশৰ অধিপতি কুৰীণীয়ৰ দিনত এয়ে প্ৰথম পিয়ল হৈছিল।
\v 3 তাতে নাম লিখাবলৈ, সকলো মানুহ নিজৰ নগৰলৈ গল।
\v 4 আৰু যোচেফেও নাম লিখাবলৈ তেওঁলৈ বাগ্দান কৰা গর্ভৱতী মৰিয়মক লগত লৈ,
\v 5 নিজে দায়ূদৰ বংশ আৰু গোষ্ঠীৰ হোৱা হেতুকে, গালীলৰ নাচৰৎ নগৰৰ পৰা যিহুদিয়াৰ বৈৎলেহম নামেৰে দায়ূদৰ নগৰলৈ গল।
\v 6 পাছে তেওঁলোকে তাতে থাকোতে, মৰিয়মৰ প্ৰসৱৰ কাল পূৰ হলত, তেওঁ নিজৰ জেষ্ঠ পুত্ৰ প্ৰসব কৰিলে।
\v 7 আৰু তেওঁক কাপোৰেৰে মেৰিয়াই দানা পাত্ৰত শুৱাই থলে; কাৰণ আলহীঘৰত তেওঁলোকৰ নিমিত্তে ঠাই নাছিল।
\p
\v 8 তেতিয়া সেই দেশৰ কেতবিলাক মেৰ-ৰখীয়াই পথাৰত নিজৰ নিজৰ জাকবোৰ পৰ দি আছিল।
\v 9 এনেতে প্ৰভুৰ এজন দূত আহি তেওঁলোকৰ ওচৰত থিয় হল, আৰু তেওঁলোকৰ চাৰিওফালে প্ৰভুৰ মহিমা প্ৰকাশিত হল; তাতে তেওঁলোকৰ অতিশয় ভয় লাগিল।
\v 10 কিন্তু দূতে তেওঁলোকক কলে, ভয় নকৰিবা ; কিয়নো চোৱা, যি শুভবার্তা সকলো লোকৰ নিমিত্তে হব, সেই মহা আনন্দৰ শুভবার্তা মই তোমালোকক জনাওঁ যে
\v 11 আজি দায়ূদৰ নগৰত তোমালোকৰ নিমিত্তে ত্ৰাণকর্ত্তা জন্মিল ; তেওঁ অভিষিক্ত প্ৰভু।
\v 12 আৰু এয়ে তোমালোকলৈ চিন হব যে, লৰাটিক কাপোৰেৰে মেৰিয়াই দানা পাত্ৰত শুৱাই থোৱা দেখা পাবা।
\v 13 তেতিয়া অকষ্মাতে স্বর্গবাহিনীৰ এক বৃহৎ দলে সেই দূতৰ লগ লৈ,
\p
\v 14 ঊর্দ্বলোকত ঈশ্বৰৰ মহিমা, আৰু পৃথিৱীত প্ৰীতিৰ পাত্ৰ মানুহ-বিলাকৰ মাজত শান্তি; এই বুলি ঈশ্বৰৰ স্তুতি কৰিলে।
\v 15 পাছে তেওঁলোকৰ ওচৰৰ পৰা দূতবিলাক স্বর্গলৈ গলত, মেৰ-ৰখীয়াবিলাকে ইজনে সিজনক কলে,আহা প্ৰভুৱে আমাক জনোৱা যি কথা ঘটিল, তাক চাবলৈ এতিয়া বৈৎলেহমলৈ যাঁওহক।
\v 16 তাতে তেওঁলোকে বেগাই গৈ, মৰিয়ম, যোচেফ, আৰু দানা পাত্ৰত শুৱাই থোৱা লৰাটিক বিচাৰি দেখা পালে।
\v 17 আৰু দেখি, সেই লৰাটিৰ অর্থে তেওঁলোকক যি যি কোৱা হৈছিল, সেই সকলো কথা জনালে।
\v 18 তাতে যিবিলাকে শুনিলে, তেওঁবিলাক সকলোৱে মেৰ-ৰখীয়াবিলাকৰ কোৱা কথাত বিষ্ময় মানিলে।
\v 19 কিন্তু মৰিয়মে এই সকলো বিবেচনা কৰি মনত ৰাখিলে।
\v 20 পাছে মেৰৰখীয়াবিলাকক যেনেকৈ কোৱা হৈছিল, তেনেকৈ তেওঁলোকে সকলো দেখি শুনি, ঈশ্বৰৰ গুণ গাই স্তুতি কৰি কৰি উলতি গল।
\p শিশু যীচুৰ বিষয়ে চিমিয়োন আৰু হান্নাৰ কথা ২ অধ্যায়।
\v 21 পাছে আঠদিনৰ মূৰত, যেতিয়া তেওঁৰ চুন্নৎ কৰিবৰ সময় পূৰ হল, তেতিয়া তেওঁৰ নাম যীচু থোৱা হল; এই নাম তেওঁ গর্ভত থিতি হোৱাৰ আগেয়ে দূতৰ দ্বাৰাই থোৱা হৈছিল।
\p
\v 22 পাছে যেতিয়া মোচিৰ বিধানৰ দৰে তেওঁলোকৰ শুচি হবৰ কাল পূৰ হল,
\v 23 তেতিয়া (প্ৰথমে জন্মা প্ৰতিজন পুত্ৰ প্ৰভুলৈ পবিত্ৰ বোলা যাব, প্ৰভুৰ বিধানত এই যি কথা লিখা আছে, সেইদৰে) প্ৰভুলৈ আগ কৰিবলৈ,
\v 24 আৰু প্ৰভুৰ বিধানত কোৱাৰ দৰে এযোৰ কপৌ বা দুটা পাৰৰ পোৱালি বলিদান কৰিবলৈ, তেওঁলোকে তেওঁক যিৰুচালেমলৈ লৈ গল।
\v 25 তাতে চোৱা যিৰুচালেমত চিমিয়োন নামেৰে এজন মানুহ আছিল; তেওঁ ধার্মিক,ভক্ত, আৰু ইজ্ৰায়েলৰ শান্তনালৈ অপেক্ষা কৰি থকা মানুহ; আৰু তেওঁৰ ওপৰত পবিত্ৰ আত্মা আছিল।
\v 26 আৰু প্ৰভুৰ অভিষিক্ত জনাক দেখা নাপায়মানে, তেওঁ মৃত্যুভোগ নকৰিব,এই কথা পবিত্ৰ আত্মাৰ দ্বাৰাই তেওঁলৈ প্ৰকাশ কৰা হৈছিল।
\v 27 তেওঁ আত্মাৰ আকর্ষণৰ দ্বাৰাই ধর্ম ধামলৈ আহিছিল; আৰু যেতিয়া মাক বাপেকে যীচু লৰাটিৰ অর্থে বিধানৰ বিধিৰ দৰে কৰিবলৈ তেওঁক ভিতৰলৈ আনিলে,
\v 28 তেতিয়া চিমিয়োনে তেওঁক কোলাত লৈ ঈশ্বৰৰ স্তুতি কৰি কলে,
\v 29 হে প্ৰভু, এতিয়া আপুনি নিজ বাক্যৰ দৰেই নিজ দাসক কুশলে বিদায় দিছে;
\v 30 কিয়নো পৰজাতিবিলাকক পোহৰ দিবলৈ আৰু আপোনাৰ ইজ্ৰায়েল লোকৰ গৌৰব হবলৈ,
\v 31 যি পৰিত্ৰাণ আপুনি সকলো লোকৰ সন্মুখত যুগুত কৰিলে,
\v 32 সেই পৰিত্ৰাণ মোৰ চকুৱে দেখিবলৈ পালে।
\v 33 তেওঁৰ অর্থে এই যি কথা কোৱা হল, তেওঁৰ মাক বাপেকে তাতে বিষ্ময় মানিলে।
\v 34 পাছে চিমিয়োনে তেওঁলোকক আশীর্বাদ কৰিলে; আৰু তেওঁৰ মাক মৰিয়মক কলে,
\v 35 চোৱা, অনেক মানুহৰ মনৰ ভাবনা প্ৰকাশিত হবলৈ, ইজ্ৰায়েল বংশৰ মাজত অনেক পৰিবলে আৰু উঠিবলৈ, আৰু নিন্দিত চিন হবলৈ, এওঁক নিযুক্ত কৰা হৈছে; আৰু তোমাৰ নিজৰ হৃদয় শূলে বিন্ধিব।
\p
\v 36 আৰু আচেৰৰ ফৈদৰ পনুৱেলৰ জীয়েক হান্না নামেৰে, যি অতি বয়সীয়া ভাববাদিনী এগৰাকীয়ে স্বামীয়ে সৈতে সাত বছৰ থাকি,
\v 37 পাছে চাৰে কুৰি বছৰলৈকে বিধৱা অবস্থাত থাকি, ধর্মধাম নেৰি, লঘোন আৰু প্ৰার্থনাৰে দিনে ৰাতিয়ে আৰাধনা কৰিছিল।
\v 38 তেৱো একে সময়তে ভিতৰলৈ সোমাই আহি প্ৰভুক স্তুতি কৰিলে, আৰু যিৰুচালেমৰ মুক্তিলৈ অপেক্ষা কৰি থকা সকলোবিলাকৰ আগত তেওঁৰ বিষয়ে কবলৈ ধৰিলে।
\p
\v 39 পাছে প্ৰভুৰ বিধানৰ মত সকলো সিদ্ধ কৰিলত, তেওঁলোক গালীললৈ, তেওঁলোকৰ নিজৰ নগৰ নাচৰলৈ উলটি গল।
\v 40 পাছে সেই লৰাটি বাঢ়ি বাঢ়ি শক্তিমান হৈ গল, জ্ঞানেৰেও পৰিপূর্ণ হৈ হল ; আৰু ঈশ্বৰৰ অনুগ্ৰহ তেওঁৰ ওপৰত থাকিল।
\p বাৰ বছৰ বয়সত যীচু যিৰুচালেমলৈ যোৱা
\v 41 তেওঁৰ মাক বাপেক বছৰে বছৰে নিস্তাৰ পর্বৰ সময়ত যিৰুচালেমলৈ যায়।
\v 42 এইদৰে তেওঁ বাৰ বছৰ বয়সীয়া হলত, তেওঁলোকে পর্বৰ ৰীতিৰ দৰে তালৈ গৈ,
\v 43 পর্ব্বৰ ৰীতি শেষ কৰি উলটি যোৱা সময়ত,লৰা যীচু যিৰুচালেমত ৰল। কিন্তু তেওঁৱ মাক বাপেকে তাক নাজানি,
\v 44 তেওঁ লগৰ মানুহৰ লগত এদিনৰ বাট গল;
\v 45 পাছে জ্ঞাতি-কুটুম্ব আৰু চিনাকিৰ মানুহৰ মাজত তেওঁক বিচাৰি নাপায়, ভালকৈ বিচাৰি বিচাৰি যিৰুচালেমলৈ উলটি আহিল।
\v 46 তিনি দিনৰ পাছত তেওঁলোকে তেওঁক ধর্মধামত পালে, তেওঁ পণ্ডিতসকলৰ মাজত বহি, আৰু তেওঁলোকৰ কথা শুনি, তেওঁলোকক প্ৰশ্ন ধৰি আছিল।
\v 47 আৰু যিবিলাকে তেওঁৰ কথা শুনিলে, তেওঁবিলাক সকলোৱে তেওঁৰ বুদ্ধি আৰু উত্তৰত বিষ্ময় মানিলে।
\v 48 আৰু মাক বাপেকেও তেওঁক দেখি আচৰিত মানিলে ; আৰু মাকে কলে, বোপা আমালৈ কিয় এইদৰে কৰিলা? চোৱা তোমাৰ পিতৃ আৰু মই শোক কৰি তোমাক বিচাৰি ফুৰিছোঁ।
\v 49 তাতে তেওঁ তেওঁলোকক কলে, তোমালোকে কি কাৰণে মোক বিচাৰিলা ? মই মোৰ পিতৃৰ ঘৰত থকা উচিত, তোমালোকে ইয়াক নাজানিলানে?
\v 50 কিন্তু তেওঁ কোৱা এই কথা তেওঁলোকে নুবুজিলে।
\v 51 পাছে তেওঁ তেওঁলোকৰ লগত গৈ নাচৰৎ পাই তেওঁলোকৰ বশ হৈ থাকিল ; কিন্তু তেওঁৰ মাকে এই সকলো কথা মনত ৰাখিলে।
\p যোহন বাপ্তাইজকৰ কার্য্য ; যীচুৰ বাপ্তিষ্ম
\c 3
\cl ৩ অধ্যায়।
\p
\v 1 তিবিৰিয়া কৈচৰ মহাৰজা হোৱাৰ পঞ্চদশ বছৰত, পন্তীয়া পীলাত যিহুদিয়াৰ অধিপতি ; হেৰোদ গালীল প্ৰদেশৰ ৰজা ; আৰু তেওঁৰ ভায়েক ফিলিপ যিতূৰিয়া আৰু ত্ৰাখোনীতিয়া প্ৰদেশৰ ৰজা ;
\v 2 আৰু লুচাণিয়, অবিলীনী প্ৰদেশৰ ৰজা হওতে হানান আৰু কায়াফা মহা-পুৰোহিত হোৱা কালত অৰণ্যত জখৰিয়াৰ পুতেক যোহনলৈ ঈশ্বৰৰ বাক্য প্ৰকাশিত হল।
\v 3 তেতিয়া যেনেকৈ যিচয়া ভাববাদীৰ বাক্যৰ পুস্তকত লিখা আছে, বোলে,
\v 4 অৰণ্যত ৰিঙিওৱা এজনৰ মাত এই; তোমালোকে প্ৰভুৰ পথ যুগুত কৰা, তেওঁৰ বাট পোন কৰা।
\v 5 আটাই খাল পূৰ কৰা হব ; সকলো পর্বত আৰু উপ পর্বত চাপৰ কৰা হব,
\v 6 আৰু সকলো মর্ত্ত্যই ঈশ্বৰৰ পৰিত্ৰাণ দেখিব ; তেনেকৈ তেওঁ যর্দ্দনৰ ওচৰৰ সকলো অঞ্চললৈ আহি, পাপ মোচনৰ অর্থে মন পালটনৰ বাপ্তিষ্মৰ কথা ঘোষণা কৰিলে।
\v 7 তাতে তেওঁৰ দ্বাৰাই বাপ্তাইজিত হবলৈ ওলাই অহা লোকসমূহক তেওঁ কলে, হে সর্পৰ বংশ আগলৈ হব লগা ক্ৰোধৰ পৰা পলাবলৈ কোনে তোমালোকক বুদ্ধি দিলে ?
\v 8 এই হেতুকে মন পালটনৰ উপযুক্ত ফলেৰে ফলবান হোৱা ; আৰু আব্ৰাহাম আমাৰ পিতৃ, এই কথা মনত নাভাবিবাহক। কিয়নো মই তোমালোকক কওঁ, ঈশ্বৰে এই শিলবোৰৰ পৰাই আব্ৰাহামলৈ সন্তান উৎপন্ন কৰিব পাৰে।
\v 9 আৰু এতিয়াই গছৰ গুৰিত কুঠাৰ লাগি আছে ; এই হেতুকে যি যি গছে ভাল গুটি নধৰে, তাক কাটি জুইত পেলোৱা হয়।
\p
\v 10 তেতিয়া লোকসমূহে তেওক সুধিলে, তেন্তে আমি কি কৰিব লাগে?
\v 11 তাতে তেওঁ উত্তৰ দি তেওঁবিলাকক কলে, যাৰ দুটা চোলা আছে, তেওঁ চোলা নথকা মানুহে সৈতে ভগাই লওক ; আৰু যাৰ খোৱা বস্তু আছে, তেৱো সেইদৰে কৰক।
\v 12 পাছে কৰতোলাবিলাকেও বাপ্তাইজিত হবলৈ আহি তেওঁক সুধিলে, হে গুৰু আমি কি কৰিব লাগে ?
\p
\v 13 তেওঁ তেওঁবিলাকক কলে; তোমালোকতকৈ নিৰূপন কৰাতকৈ অধিক কাঢ়ি নলবা।
\v 14 সেনাবিলাকেও তেওঁক সুধিলে, বোলে আমিও নো কি কৰিব লাগে? তাতে তেওঁ তেওঁবিলাকক কলে, কাকো অত্যাচাৰ নকৰিবা, আৰু মিছা অপবাদো নিদিবা ; আৰু তোমালোকৰ দৰমাহাতে সন্তুষ্ট হৈ থাকিবা।
\p
\v 15 পাছে মানুহবিলাকে অপেক্ষা কৰি, এই যোহনেই সেই অভিষিক্ত জনা হয় নে নহয়, ইয়াকে সকলোৱে নিজৰ মনত বিবেচনা কৰি থাকোঁতে,
\v 16 যোহনে উত্তৰ দি সকলোকে কলে, মই হলে তোমালোকক পাণীত বাপ্তাইজিত কৰিছো, কিন্তু মোতকৈ শক্তিমান জনা আহিছে ; মই তেওঁৰ পাদুকাৰ বান্ধ মেলিবৰো যোগ্য নহঁও ; তেৱেই তোমালোকক পবিত্ৰ আত্মাত আৰু জুইত বাপ্তাইজিত কৰিব।
\v 17 তেওঁৰ খলা ভালকৈ পৰিষ্কাৰ কৰিবলৈ, আৰু ধান নিজৰ মেৰত চপাই থবলৈ, তেওঁৰ কুলা তেওঁৰ হাতত আছে; কিন্তু তেওঁ ঘোলা নুনুমুৱা জুইত পুৰিব।
\p
\v 18 এইদৰে তেওঁ আন ভালেমানে কথাৰেও উপদেশ দি মানুহবিলাকৰ আগত শুভবার্তা প্ৰচাৰ কৰিলে।
\v 19 কিন্তু হেৰোদ ৰজা তেওঁৰ ভায়েকৰ তিৰোতা হৰোদিয়াৰ বিষয়ে আৰু তেওঁ কৰা সকলো কুকর্মৰ বিষয়েও যোহনৰ দ্বাৰা অনুযুক্ত হোৱাত,
\v 20 তেওঁ যোহনক বন্দীশালত বন্ধ কৰি, পাপৰ উপৰি পাপ কৰিলে।
\p
\v 21 সকলো মানুহক বাপ্তাইজ কৰা সময়ত, যীচুকো বাপ্তাইজ কৰা হলত, তেওঁ প্ৰার্থনা কৰোতে, স্বর্গৰ দুৱাৰ মুকলি হল,
\v 22 আৰু পবিত্ৰ আত্মাই দৈহিক আকাৰ ধৰি, কপৌৰ নিচিনা হৈ, তেওঁৰ ওপৰলৈ নামি আহিল, আৰু তুমি মোৰ প্ৰিয় পুত্ৰ, তোমাত মই পৰম সন্তুষ্ট, এই আকাশবাণী হল।
\p -যীচু খ্ৰীষ্টৰ বংশৱলি-পত্ৰ
\v 23 যীচুৱে কার্য্য আৰম্ভ কৰা সময়ত, তেওঁৰ বয়স ডেৰ কুৰিমান বছৰ হৈছিল ;(লোকে বুজাৰ দৰে) তেওঁ যোচেফৰ পুত্ৰ ;
\v 24 যোচেফ এলিৱ পুত্ৰ ; মত্তৎ, মত্ততৰ পুত্ৰ ; লেবী, মল্কিৰ ; মল্কি, যান্নায়ৰ যান্নায়, যোচেফৰ;
\v 25 যোচেফ, মত্তথিয়ৰ ; মত্তথিয়, আমোচৰ ; আমোচ, নহোমৰ ; নহূম, ইচলিৰ ; ইচলি, নগিৰ ;
\v 26 মগি, মাটৰ ; মাট, মত্তথিয়ৰ ; মত্তথিয়, চিমেয়েনৰ ; চিমেয়িন, যোচেখৰ ; যোচেখ, যোদাৰ ;
\v 27 যোদা, যোহানানৰ ; যোহাননে ৰীচাৰ ; ৰীচা, জৰুব্বাবিলৰ ; জৰুব্বাবিল, চল্টায়েলৰ ; চল্টায়েল, নেৰিৰ ;
\v 28 নেৰি, মল্কিৰ ; মল্কি, অদ্দীৰ ; অদ্দী, কোচমৰ ; কোচম, ইলমাদমৰ ; ইলমাদম, এৰৰ ;
\v 29 এৰ, যীচুৰ ; যীচু, ইলীয়েচৰৰ ; ইলীয়েচৰ, যোৰীমৰ ; যোৰীম, মত্ততৰ ; মত্তৎ, লেবীৰ ;
\v 30 লেবী, চিমিয়োনৰ ; চিমিয়োন, যুদাৰ ; যুদা, যোচেফৰ ; যোচেফ, যোনমৰ ; যোনম, ইলীয়াকীমৰ ;
\v 31 ইলীয়াকীম, মিলেলাৰ; মিলেলা, মিন্নাৰ; মিন্না, মত্তথৰ ; মত্তথ, নাথনৰ ; নাথন, দায়ূদৰ ;
\v 32 দায়ূদ, যিচয়ৰ ; যিচয়, ওবেদৰ ; ওবেদ, বোৱজৰ ; বোৱজ, চলনোনৰ ; চলনোন, নহচোনৰ ;
\v 33 নহচোন, অম্মীনাদবৰ ; অম্মীনাদ, অর্ণীৰ ; অর্ণী, হিষ্ৰোণৰ ; হিষ্ৰেণ, পেৰচৰ ; পেৰচ, যিহুদাৰ ;
\v 34 যিহূদা, যাকোবৰ ; যাকোব, ইচহাকৰ ; ইচহাক, অব্ৰাহামৰ ; অব্ৰাহাম, তেৰহৰ ; তেৰহ, নাহোৰৰ ;
\v 35 নাহোৰ, চৰূগৰ ; চৰূগ, বিয়ূৰ; ৰিয়ূ, পেলগৰ ; পেলগ, এবৰৰ ; এবৰ, চেলহৰ ;
\v 36 চেলহ, কৈননৰ; কৈনন, অর্ফকচদৰ ; অর্ফকচদ, চেমৰ; চেম, নোহৰ ; নোহ, লেমকৰ;
\v 37 লেমক, মথূচেলহৰ; মথূচেলহ, হনোকৰ; হনোক, যেৰদৰ; যেৰদ, মহললেলৰ; মহললেল, কৈননৰ;
\v 38 কৈনন, ইনোচৰ; ইনোচ, চেথৰ; চেথ, আদমৰ; আদম, ঈশ্বৰৰ পুত্ৰ ।
\c 4
\cl ৪ অধ্যায়। যীচুৰ পৰীক্ষা
\p
\v 1 পাছে যীচু পবিত্ৰ আত্মাৰে পৰিপূর্ণ হৈ, যর্দ্দন নদীৰ পৰা উলটি আহি, দুকুৰি দিনলৈকে অৰণ্যত আত্মাৰে চালিত হৈ, চয়তানৰ দ্বাৰাই পৰীক্ষীত হৈ আছিল।
\v 2 সেই কেইদিনত তেওঁ একো নাখালে; পাছে সেই শেষ হলত তেওঁৰ বোক লাগিল।
\v 3 তেতিয়া চয়তানে তেওঁক কলে, তুমি যদি ঈশ্বৰৰ পুত্ৰ হোৱা, তেন্তে এই শিল পিঠা হবলৈ দিয়া।
\v 4 তাতে যীচুৱে উত্তৰ দিলে, মানুহ অকল পিঠাৰে নিজীয়ে, এনে লিখা আছে।
\v 5 আকৌ তেওঁক লৈ গৈ, একে নিমিষতে জগতৰ সকলো ৰাজ্য তেওঁক দেখুৱালে।
\v 6 আৰু চয়তানে তেওঁক কলে, এই সকলোৰে ক্ষমতা আৰু ইয়াৰ মোৰ হাতত শোধাই দিয়া হৈছে, আৰু যি জনক দিবৰ ইচ্ছা কৰোঁ, সেই জনকে মই তাক দিওঁ।
\v 7 এই হেতুকে তুমি যদি মোৰ আগত প্ৰণিপাত কৰা, তেন্তে সকলো তোমাৰেই হব।
\v 8 তাতে যীচুৱে উত্তৰ দি তাক কলে, তোমাৰ প্ৰভু পৰমেশ্বৰক প্ৰণিপাত কৰা, আৰু তেওঁৰেই আৰাধনা কৰা, এনে লিখা আছে।
\v 9 তেতিয়া সি তেওঁক যিৰুচালেমলৈ নি, ধর্মধামৰ কলচীৰ ওপৰত থৈ, তেওঁক কলে, তুমি যদি ঈশ্বৰৰ পুত্ৰ হোৱা তেন্তে নিজকে ইয়াৰ পৰা তললৈ পিলাই দিয়া ল
\v 10 কিয়নো এনে লিখা আছে, তোমাক ৰাখিবলৈ তেওঁ নিজৰ স্বর্গদূত বিলাকক তোমাৰ অর্থে আজ্ঞা দিব ;
\v 11 আৰু তোমাৰ যেন শিলত খুন্দা নাখায়, এই নিমিত্তে তেওঁবিলাকে তোমাক হাতেৰে দাঙি ধৰিব।
\v 12 তাতে যীচুৱে উত্তৰ দি কলে, তোমাৰ প্ৰভু পৰমেশ্বৰক পৰীক্ষা নকৰিবা, এনেকৈয়ো লিখ আছে।
\v 13 এইদৰে চয়তানে সকলো পৰীক্ষা কৰি অতাই, কিছু কাললৈ তেওঁক এৰি গল।
\p যীচু নিজ নগৰত প্ৰথমবাৰ অগ্ৰাহ্য হোৱা
\v 14 তেতিয়া যীচুৱে নিজ আত্মাৰ প্ৰভাবেৰে গালীললৈ উলটি গল ; আৰু তেওঁৰ যশস্যা দেশৰ চাৰিওফালে ব্যাপি গল।
\v 15 আৰু তেওঁ তেওঁবিলাকৰ নাম ঘৰে,নাম-ঘৰে উপদেশ দি দি সকলোৰে দ্বাৰাই প্ৰশংসিত হল।
\p
\v 16 পাছে তেওঁ যত প্ৰতিপালিত হৈছিল, সেই নাচৰতলৈ আহি, বিশ্ৰাম বাৰে তেওঁৰ ব্যবহাৰৰ দৰে নাম ঘৰত সোমাই, পাঠ কৰিবলৈ থিয় হল।
\v 17 তাতে যিচয়া ভাববাদীৰ পুস্তক তেওঁৰ হাতত দিয়া হল ; তেই সেই পুস্তক মেলি এই বচন লিখা ঠাই পালে,
\v 18 প্ৰভুৰ আত্মা মোৰ ওপৰত আছে, কিয়নো দৰিদ্ৰ বিলাকৰ আগত শুভবার্তা প্ৰচাৰ কৰিবলৈ, তেওঁ মোক অভিষিক্ত কৰিলে ; বন্দীয়াৰ আগত মুক্তিৰ, আৰু অন্ধবিলাকৰ আগত পুনৰায় চকু পোৱাৰ কথা ঘোষনা কৰিবলৈ, চেপা খোৱা বিলাকক মুকলি কৰিবলৈ,
\v 19 আৰু প্ৰভুৰ গ্ৰাহ্য বছৰ ঘোষণা কৰিবলৈ মোক পঠালে।
\v 20 পাছে তেওঁ পুস্তক জপাই পৰিচাৰকৰ হাতত দি বহিল। তাতে নামঘৰত থকা আটাইবিলাকৰ চকু তেওঁৰ ওপৰত লাগি আছিল।
\v 21 তেতিয়া তেওঁ তেওঁবিলাকক কবলৈ ধৰিলে, এই শাস্তীয় বচন তোমালোকৰ কাণত আজি সিদ্ধ হল।
\v 22 তাতে সকলোৱে তেওঁৰ পক্ষে সাক্ষ্য দি, তেওঁৰ মুখৰ পৰা ওলোৱা অনুগ্ৰহৰ কথাত বিষ্ময় মানিলে আৰু কলে, এওঁ যোচেফৰ পুতেক নহয় নে?
\v 23 তেতিয়া তেওঁ তেওঁবিলাকক কলে,অবশ্যে তোমালোকে এই কথা মোক কবা, হে বেজ , নিজকে সুস্থ কৰা ; কফৰনাহুমত তুমি যি যি কৰা শুনিলো, সেই সকলোকে এই নিজৰ দেশতো কৰা।
\v 24 তেওঁ আৰু কলে, মই তোমালোকক স্বৰূপকৈ কওঁ যে, কোনো ভাববাদী নিজৰ দেশত গ্ৰাহ্য নহয়।
\v 25 মই তোমালোকক সত্য ৰূপে কওঁ, এলিয়াৰ দিনত যেতিয়া তিনি বছৰ ছমাহ আকাশৰ বৃষ্টি বন্ধ আছিল, আৰু গোটেই দেশত বৰ আকাল হৈছিল, তেতিয়া ইজ্ৰায়েলৰ মাজত অনেক বাৰী আছিল,
\v 26 কিন্তু এলিয়াক তেওঁবিলাকৰ কালৈকো পঠোৱা নহৈ, কেৱল চীদোন প্ৰদেশৰ চাৰিফৎ নগৰলৈ এজনী বাৰী তিৰোতাৰ ওচৰলৈ পঠোৱা হল।
\v 27 আৰু ইলীচা ভাববাদীৰ দিনত, ইস্ৰায়েলৰ মাজত অনেক কুষ্ঠ ৰোগী আছিল, কিন্তু তেওঁবিলাকৰ কাকো শুচি কৰা নহৈ, কেবল দেশৰ নামানক শুচি কৰা হল।
\v 28 এই কথা শুনি নামঘৰত থকা সকলোৱে ক্ৰোধেৰে পৰিপূর্ণ হৈ, উঠি তেওঁক নগৰৰ বাহিৰ কৰি,
\v 29 যি পর্বতৰ ওপৰত তেওঁবিলাকৰ নগৰ পতা হৈছিল, সেই পর্বতৰ পৰা হেঁচুকি তললৈ পেলাবলৈ তাৰ টিঙলৈ নিলে ;
\v 30 কিন্তু তেওঁ তেওঁবিলাকৰ মাজৰ পৰা গৈ, ওলাই গল।
\p কফৰনাহুমত যীচুৱে বিশ্ৰাম বাৰে উপদেশ দিয়া আৰু নৰিয়াবিলাকক সুস্থ কৰা
\v 31 পাছে তেওঁ গালীলৰ কফৰনাহুম নগৰলৈ আহি, বিশ্ৰাম বাৰে তেওঁবিলাকৰ আগত উপদেশ দি আছিল ;
\v 32 তাতে তেওঁবিলাকে তেওঁৰ উপদেশত বিষ্ময় মানিলে ; কিয়নো তেওঁৰ বাক্য ক্ষমতাযুক্ত আছিল।
\p
\v 33 আৰু নাম-ঘৰত অশুচি ভূতে পোৱা মানুহ আছিল ; তেওঁ বৰ মাতেৰে আটাহ পাৰি কলে,
\v 34 হাঁ ! নাচৰতীয় যীচু, আপোনাৰ লগত আমাৰ কি কাম ? আমাক নষ্ট কৰিবলৈ আহিল নে? আপুনি কোন তাক মই জানো, আপুনি ঈশ্বৰৰ পবিত্ৰ জনা।
\v 35 কিন্তু যীচুৱে তাক ডাবি দি কলে, মনে মনে থাক, ইয়াৰ পৰা বাহিৰ ওলা। তেতিয়া সেই ভূতে মানুহজনক মাজতে পেলাই, তেওঁক একো হানি নকৰি, তেওঁৰ পৰা বাহিৰ ওলাল।
\v 36 তাতে সকলোৱে বৰ আচৰিত মানি, ইজনে সিজনে কোৱাকুৱি কৰি কলে, এওঁ ক্ষমতা আৰু পৰাক্ৰমেৰে যে অশুচি আত্মাবোৰকো আজ্ঞা দিয়ে, আৰু সিহতে যে বাহিৰ ওলায়, ইনো কি কথা?
\v 37 পাছে তেওঁৰ বিষয়ে দেশ খনৰ চাৰিওফালে সকলো ঠাইতে ঢ়ৌ উঠি গল।
\p
\v 38 পাছে তেওঁ নাম ঘৰৰ পৰা উঠি গৈ, চিমোনৰ ঘৰত সোমাল। তেতিয়া চিমোনৰ শহুৱেকৰ বৰ জ্বৰ আছিল ; তাতে তেওঁৰ নিমিত্তে তেওঁক নিবেদন কৰাত,
\v 39 তেওঁ তেওঁৰ ওচৰত থিয় হৈ,জ্বৰক ডাবি দিলে ; তাতে তেওঁৰ জ্বৰ এৰিলে, আৰু তেতিয়াই উঠি তেওঁৰ সেৱা- শুশ্ৰূষা কৰিলে।
\v 40 পাছে বেলি মাৰ যোৱা সময়ত,যি যি মানুহৰ নানা ব্যাধিৰে নৰিয়া পৰা মানুহ আছিল, সেই সকলোৱে তেওঁবিলাকক তেওঁৰ ওচৰলৈ আনিলত, তেওঁ তেওঁবিলাকৰ প্ৰতি জনৰ গাত হাত দি সুস্থ কৰিলে।
\v 41 আৰু অনেকৰ পৰা ভূতবোৰ ওলাই আটাহ পাৰি কলে, আপুনি ঈশ্বৰৰ পুত্ৰ। কিন্তু তেওঁ যে সেই অভিষিক্ত জনা, সিহতে ইয়াকে জনা হেতুকে, তেওঁ সিহতক ডাবি দি, কথা কবলৈ নিদিলে।
\p
\v 42 পাছে ৰাতেপুৱা হলত, তেওঁ ওলাই নির্জন ঠাইলে গল ; তাতে লোকসমূহে তেওঁক বিচাৰি বিচাৰি তেওঁৰ ওচৰলৈ গৈ, তেওঁ যেন তেওঁবিলাকক এৰি নাযাব, এই নিমিত্তে তেওঁক নিবেদন কৰিলে।
\v 43 কিন্তু তেওঁ তেওঁবিলাকক কলে, তেওঁ আন আন নগৰতো ঈশ্বৰৰ ৰাজ্যৰ শুভবার্তা প্ৰচাৰ কৱিব লাগে ; কিয়নো সেই নিমিত্তেই মোক পঠোৱা হল।
\v 44 পাছে তেওঁ গালীলৰ নাম-ঘৰবোৰত প্ৰচাৰ কৰি ফুৰিলে।
\p আচৰিতৰূপে অনেক মাছ ধৰা
\c 5
\cl ৫ অধ্যায়।
\p
\v 1 যেতিয়া লোক সমূহে তেওঁক বেৰি ধৰি, ঈশ্বৰৰ বাক্য শুনি আছিল, তেতিয়া তেওঁ গিনেচৰৎ সৰোবৰৰ পাৰত থিয় হৈ থাকোতে, সৰোবৰৰ দাঁতিতে দুখন নাওঁ দেখিলে ;
\v 2 কিন্তু জালোৱাবিলাকে তাৰ পৰা নামি গৈ, জাল ধুই আছিল।
\v 3 সেই দুখন নাৱৰ যি খন চিমোনৰ, সেই খনতে তেওঁ উঠি, বামৰ পৰা অলপ অতৰাই নিবলৈ মিনতি কৰিলে; পাছে তেওঁ নাৱত বহি লোক সমূহক উপদেশ দিলে।
\v 4 তেওঁ কথা কৈ এটালত, চিমোনক কলে, দলৈ গৈ মাছ ধৰিবলৈ জাল খেও দিয়াহক।
\v 5 তাতে চিমোনে কলে, হে নাথ, আমি ওৰে ৰাতি শ্ৰম কৰি একো নাপালোঁ; তথাপি আপোনাৰ কথাত জাল পেলাও।
\v 6 পাছে তেওঁলোকে তাকে কৰিলত, বহু বহু মাছ লাগিল আৰু জাল ফাটিবলৈ ধৰিলে।
\v 7 তেতিয়া আহি সহায় কৰিবলৈ আন নাৱত থকা তেওঁলোকৰ ভাগী মানুহক হাত-বাউলি দি মাতিলত, তেওঁলোকে আহি এনেকৈ ভৰালে যে, নাও ডুবোঁ হল।
\v 8 চিমোন পিতৰে তাকে দেখি, যীচুৰ চৰণত পৰি কলে, হে প্ৰভু মোৰ ওচৰৰ পৰা আপুনি আঁতৰ হৈ যাওঁক; কিয়নো মই পাপী মানুহ।
\v 9 কিয়নো খেও দি যি মখা মাছ ধৰিলে, তাৰ কাৰণে চিমোন আৰু তেওঁৰ সৈতে যিবিলাক আছিল, আৰু চিমোনৰ লগৰ ভাগী চিবদিয়ৰ দুজন পুতেক যি যাকোব আৰু যোহন, এই সকলোৰে বিষ্ময় লাগিল।
\v 10 তেতিয়া যীচুৱে চিমোনক কলে, ভয় নকৰিবা ; এতিয়াৰ পৰা তুমি মনুষ্যধাৰী হবা।
\v 11 পাছে নাও কেইখন বামলৈ আনিলত, তেওঁলোকে সকলোকে ত্যাগ কৰি, তেওঁৰ অনুগামী হল।
\p এজন কুষ্ঠ ৰোগী আৰু এজন জঠৰ ৰোগীক সুস্থ কৰা
\v 12 পাছে তেওঁ কোনো এখন নগৰত থাকোতে, কুষ্টৰে পূৰ হোৱা এজন মানুহে যীচুক দেখি, উবুৰি হৈ পৰি তেওঁক মিনতি কৰি কলে, হে প্ৰভু, আপুনি যদি ইচ্ছা কৰে, তেন্তে মোক শুচি কৰিব পাৰে।
\v 13 তেতিয়া তেওঁ হাত মেলি তেওঁক চুই কলে, মই ইচ্ছা কৰিছো; শুচি হোৱা।
\v 14 আৰু তেতিয়াই তেওঁৰ পৰা কুষ্ট ৰোগ গুচিল। পাছে তেওঁ তেওঁক আজ্ঞা দি কলে, এই কথা কাকো নকৈ পুৰোহিতৰ আগত নিজকে দেখুৱাগৈ; আৰু লোকক সাক্ষ্য দিবলৈ মোচিৰ আজ্ঞাৰ দৰে তুমি শুচি হোৱাৰ অর্থে নৈবদ্য উৎসর্গ কৰাগৈ।
\v 15 কিন্তু তেওঁৰ বিষয়ৰ বাক্য অধিককৈ ব্যাপ্ত হৈ গল; তাতে বহু মানুহৰ দলে শুনিবলৈ, আৰু নিজৰ ৰোগৰ পৰা সুস্থ হবলৈ আহি গোট খাই আছিল;
\v 16 কিন্তু তেওঁ নির্জন ঠাইলে আতৰি গৈ প্ৰার্থনা কৰি থাকিল।
\p
\v 17 আৰু তেওঁ উপদেশ দিয়া সময়ত, গালীল আৰু যিহুদিয়াৰ সকলো গাৱঁৰ পৰা, আৰু যিৰুচালেমৰ পৰা অহা ফৰাচীবিলাক আৰু বিধানৰ অধ্যাপকসকল, তেওঁৰ ওচৰত বহি আছিল; আৰু সুস্থ কৰিবলৈ প্ৰভুৰ শক্তি তেওঁৰ লগত আছিল।
\v 18 তাতে চোৱা কোনো মানুহে এজন জঠৰ ৰোগীক শষ্যাৰে সৈতে বৈ আনিলত, তেওঁক ভিতৰলৈ নিবলৈ, আৰু যীচুৰ আগত থবলৈ উপায় বিচাৰিলে।
\v 19 কিন্তু লোকসমূহৰ কাৰণে তেওঁৰ ভিতৰলৈ নিবলৈ নাপায়, তেওঁলোকে ঘৰৰ ওপৰত উঠি খাপৰি গুচাই যীচুৰ আগত শষ্যাই সৈতে মাজতে তেওঁক নমাই থলে।
\v 20 তেতিয়া তেওঁ তেওঁলোকৰ বিশ্বাস দেখি কলে, হে মানুহ তোমাৰ ক্ষমা হল।
\v 21 তাতে অধ্যাপক আৰু ফৰাচীবিলাকে আলোচনা কৰিবলৈ ধৰি কলে, এই যি মানুহ ঈশ্বৰৰ নিন্দা কৰে, ই নো কোন?
\v 22 কেৱল ঈশ্বৰৰ বাহিৰে আন কোনে পাপ ক্ষমা কৰিব পাৰে? কিন্তু যীচুৱে লোক বিলাকৰ আলোচনা জানি,তেওঁবিলাকক উত্তৰ দি কলে, তোমালোকে অন্তৰত কি আলোচনা কৰিছা?
\v 23 তোমাৰ পাপ ক্ষমা কৰা হল, নাইবা তুমি উঠি ফুৰা, এই দুটা কথাৰ কোনটো কবলৈ উজু?
\v 24 কিন্তু পৃথিবীত পাপ ক্ষমা কৰিবলৈ মানুহৰ পুত্ৰৰ ক্ষমতা আছে, ইয়াক তোমালোকে জানিবলৈ, তেওঁ জঠৰ ৰোগীক কলে, মই তোমাক কওঁ, উঠা তোমাৰ শষ্যা তুলি লৈ, নিজৰ ঘৰলৈ যোৱা।
\v 25 তেতিয়াই তেওঁ আটাইৰে আগতে উঠি, নিজে শোৱা শষ্যা তুলি লৈ ঈশ্বৰৰ স্তুতি কৰি কৰি নিজৰ ঘৰলৈ গল।
\v 26 তাতে সকলোৱে বিষ্ময় মানি, ঈশ্বৰৰ স্তুতি কৰি ভয়েৰে পূৰ হৈ কলে, আজি আমি অসম্ভব ঘটনা দেখিলো।
\p লেবীৰ আহ্বান আৰু লঘোনৰ বিষয়ে শিক্ষা
\v 27 ইয়াৰ পাছত তেওঁ বাহিৰলৈ গৈ, কৰ লোৱা চৰাত বহি থকা লবী নামেৰে কৰতোলা এজনক দেখি তেওঁক কলে, মোৰ পাছে পাছে আহা।
\v 28 তাতে তেওঁ আটাইকে এৰি উঠি তেওঁৰ অনুগামী হল।
\v 29 পাছে লেবীয়ে নিজৰ ঘৰত তেওঁৰ নিমিত্তে বৰ ভোজ পাতিলে; তাতে অনেক কৰতোলা আৰু আন আন মানুহ তেওঁলোকৰ লগত ভোজনত বহিল;
\v 30 কিন্তু ফৰাচীবিলাক আৰু তেও২বিলাকৰ অধ্যাপকসকলে তেওঁৰ শিষ্যবিলাকৰ অহিতে গৰিহনা কৰি কলে, কৰতোলা আৰু পাপীৰ সৈতে তোমালোকে কিয় ভোজন-পান কৰা?
\v 31 তাতে যীচুৱে উত্তৰ দি কলে, নিৰোগী মানুহৰ বেজত সকাম নাই; কিন্তু ৰোগীৰহে আছে।
\v 32 মই ধার্মিকক নহয়; কিন্তু মন পালটাবলৈ পাপীকহে নিমন্ত্ৰন কৰিবলৈ আহিছো।
\p
\v 33 আৰু তেওঁবিলাকে তেওঁক কলে, যোহনৰ শিষ্যবিলাকে বাৰে বাৰে লঘোন দিয়ে, আৰু প্ৰার্থনাও কৰে; আৰু ফৰাচীবিলাকৰো সেইদৰে কৰে; কিন্তু আপোনাৰবিলাকে ভোজন পান কৰে।
\v 34 তেতিয়া যীচুৱে তেওঁবিলাকক কলে, সখিবিলাকৰ লগত দৰা থকা সময়ত তেওঁলোকক জানো লঘোনে ৰখাব পাৰা?
\v 35 কিন্তু দুখৰ দিন আহিব ; আৰু যেতিয়া লগৰ পৰা দৰাক নিয়া হব, তেতিয়া সেইদিনা তেওঁলোকে কঘোন দিব।
\v 36 পাছে তেওঁ দৃষ্টান্ত দি তেওঁবিলাকক কলে, নতুন বস্ত্ৰৰ পৰা এডোখৰ ফালি, কোনেও পুৰণি বস্ত্ৰত টাপলি নামাৰে; তাকে কৰিলে, সি নতুন খনো ফালিব, আৰু তাৰ পৰা লোৱা ডোখৰো পুৰণি খনৰ লগত নিমিলিব।
\v 37 আৰু পুৰণি ছালৰ মোটত কোনেও নতুন দ্ৰাক্ষাৰস নথয়; যদি থয়, তেন্তে ন ৰসে সেই মোট ফালে, ৰসো বৈ ঢ়ুকায়, আৰু মোটো নষ্ট হয়।
\v 38 কিন্তু নতুন দ্ৰাক্ষাৰস নতুন মোটতহে থব লাগে।
\v 39 আৰু পুৰণি ৰস পান কৰি কোনেও নতুন ৰসলৈ ইচ্ছা নকৰে; কিয়নো তেওঁ কয়, পুৰণিহে ভাল।
\p বিশ্ৰাম বাৰৰ বিষয়ে শিক্ষা; ৰোগীক সুস্থ কৰা
\c 6
\cl ৬ অধ্যায়।
\p
\v 1 কোনো এদিন বিশ্ৰাম বাৰে তেওঁ শষ্যক্ষেত্ৰৰ মাজেদি যাওঁতে, তেওঁৰ শিষ্যবিলাকে থোক ছিঙি, হাতত মোহাৰি, খাই গৈছিল।
\v 2 তেতিয়া ফৰীচীবিলাকৰ কোনো কোনোৱে ক’লে, যি বিশ্ৰাম বাৰে কৰিব নাপায়, তাক তোমালোকে কিয় কৰিছা ?
\v 3 তাতে যীচুৱে তেওঁলোকক উত্তৰ দি ক’লে, দায়ূদ আৰু তেওঁৰ লগৰ বিলাকৰ ভোক লগাত,
\v 4 তেওঁ ঈশ্বৰৰ গৃহত সোমাই, পুৰোহিতত বাজে অন্যে খাব নোপোৱা যি দৰ্শন পিঠা, তাকে লৈ খালে, আৰু লগৰ মানুহকো দিলে, এই যি কৰ্ম্ম কৰিলে, ইয়াক তোমালোকে পঢ়া নাই নে?
\v 5 তেঁও তেঁওলোকক আৰু ক’লে, মানুহৰ পুত্ৰ বিশ্ৰাম বাৰৰ অধিপতি।
\p
\v 6 তাৰ পাছত আন এদিন বিশ্ৰাম-বাৰে, তেওঁ নাম-ঘৰত সোমাই উপদেশ দিছিল; সেই ঠাইত সোঁ হাত শুকাই যোৱা এজন মানুহ আছিল।
\v 7 তেতিয়া অধ্যাপক আৰু ফৰীচীবিলাকে তেওঁক অপবাদ দিবৰ আশয়েৰে, তেওঁ বিশ্ৰাম-বাৰে সুস্থ কৰে নে নকৰে, ইয়াকে জানিবলৈ তেওঁলৈ চাই থাকিল।
\v 8 কিন্তু তেওঁ তেওঁলোকৰ ভাব জানি, সেই শুকানহতীয়া মানুহজনক ক’লে, তুমি উঠি মাজতে থিয় হোৱা; তাতে তেওঁ উঠি থিয় হ’ল।
\v 9 তেতিয়া যীচুৱে তেওঁবিলাকক ক’লে, মই তোমালোকক সোধোঁ, বিশ্ৰাম-বাৰে বেয়া কৰ্ম্ম, নে ভাল কৰ্ম্ম কৰিব পায়? আৰু প্ৰাণ নষ্ট, নে প্ৰাণ ৰক্ষা কৰিব পায়?
\v 10 তাতে তেওঁ চাৰিওফালে সকলোলৈকে চাই, সেই মানুহজনক ক’লে, তোমাৰ হাত মেলা। তেওঁ তাকে কৰিলত, তেওঁৰ সেই হাত সুস্থ হ’ল।
\v 11 তাতে তেওঁলোকে খঙেৰে পূৰ হৈ, যীচুক কি কৰিব পাৰে, তাকে পৰস্পৰে আলচ কৰিবলৈ ধৰিলে।
\p বাৰ জনক পাঁচনি-বাব দিয়া
\v 12 সেই সময়ত, তেওঁ প্ৰাৰ্থনা কৰিবলৈ পৰ্ব্বতৰ ওপৰলৈ গৈ, ওৰে ৰাতি ঈশ্বৰৰ আগত প্ৰাৰ্থনা কৰি থাকিল।
\v 13 পাছে দিন হ’লত, তেওঁ নিজৰ শিষ্যবিলাকক মাতিলে; আৰু তেওঁলোকৰ মাজৰ, যিজনৰ উপনাম তেওঁ পিতৰ দিলে,
\v 14 সেই চিমোন আৰু তেওঁৰ ভায়েক আন্দ্ৰিয়, যাকোব আৰু যোহন,ফিলিপ আৰু বাৰ্থলময়,
\v 15 মথি আৰু থোমা, আলফয়ৰ পুতেক যাকোব আৰু উদ্যোগী নামেৰে চিমোন, যাকোবৰ পুতেক যিহুদা,
\v 16 আৰু যিজনে শেষত তেওঁক শত্ৰুৰ হাতত শোধাই দিওঁতা হ’ল, সেই ইস্কৰিয়োতীয়া যিহুদা, এই বাৰ জনক তেওঁ বাচি লৈ, তেওঁলোকক পাঁচনি নাম দিলে।
\p
\v 17 আৰু তেওঁ তেওঁলোকে সৈতে নামি, সমান ঠাই এডোখৰত থিয় হ’ল; আৰু তেওঁৰ অনেক অনেক শিষ্য আৰু গোটেই যিহুদিয়া, যিৰূচালেম, তূৰ আৰু চীদোনৰ ফালৰ সমুদ্ৰৰ দাঁতিৰ পৰাও, তেওঁৰ বাক্য শুনিবলৈ আৰু ৰোগৰ পৰা মুক্ত হ’বলৈ অহা বহুত লোকো তাতে থিয় হলগৈ;
\v 18 আৰু অশুচি আত্মাই ধৰাবিলাককো সুস্থ কৰা হ’ল।
\v 19 আৰু তেওঁৰ পৰা শক্তি ওলাই, সকলোকে সুস্থ কৰাৰ কাৰণে গোটেই লোকসমূহে তেওঁক চুবলৈ যতন কৰিলে।
\p পৰ্ব্বতৰ ওপৰত দিয়া উপদেশ
\v 20 পাছে তেওঁ নিজৰ শিষ্যবিলাকলৈ চকু তুলি চাই ক’লে, ধন্য দৰিদ্ৰবিলাক; কিয়নো ঈশ্বৰৰ ৰাজ্য তোমালোকৰ।
\v 21 ধন্য এতিয়া ভোক লগাবিলাক; কিয়নো তোমালোক তৃপ্ত হ’বা। ধন্য এতিয়া ক্ৰন্দন কৰাবিলাক; কিয়নো তোমালোকে হাঁহিবা।
\v 22 যেতিয়া মানুহবিলাকে মানুহৰ পুত্ৰৰ কাৰণে, তোমালোকক ঘিণ কৰিব, আৰু পৃথক কৰি, নিন্দা কৰিব, আৰু তোমালোকৰ নাম পাপিষ্ঠ বুলি বাহিৰ কৰি পেলাব, তেতিয়া তোমালোক ধন্য।
\v 23 সেই দিনত হৰ্ষ কৰি আনন্দেৰে নাচিবা; কিয়নো চোৱা, স্বৰ্গত তোমালোকৰ পুৰস্কাৰ অধিক আছে; কাৰণ তেওঁলোকৰ পূৰ্ব্ব-পুৰুষসকলেও ভাববাদী-সকললৈ সেই একে দৰে ব্যৱহাৰ কৰিলে।
\v 24 কিন্তু হায় হায় ধনৱন্ত লোক! তোমালোক সন্তাপৰ পাত্ৰ; কিয়নো তোমালোকে নিজৰ নিজৰ শান্ত্বনা পালা।
\v 25 হায় হায় এতিয়া তৃপ্ত হোৱাবিলাক! তোমালোক সন্তাপৰ পাত্ৰ; কিয়নো তোমালোকে শোক আৰু ক্ৰন্দন কৰিবা।
\v 26 যেতিয়া সকলো মানুহে তোমালোকে শলাগিব, তেতিয়া তোমালোকে সন্তাপৰ পাত্ৰ; কিয়নো তেওঁলোকৰ পূৰ্ব্ব-পুৰুষসকলেও ভাঁৰিকোৱা ভাববাদীবোৰলৈ, সেই একে দৰে ব্যৱহাৰ কৰিলে।
\v 27 কিন্তু মই, শুনি থকাবিলাকক কঁও, তোমালোকে নিজৰ নিজৰ শত্ৰুবিলাকক প্ৰেম কৰা; যিবিলাকে তোমালোকক ঘিণ কৰে, তেওঁলোকলৈ ভাল ব্যৱহাৰ কৰা;
\v 28 যিবিলাকে তোমালোকক শাও দিয়ে, তেওঁলোকক আশীৰ্বাদ কৰা; যিবিলাকে তোমালোকক নিন্দা কৰে, তেওঁলোকৰ নিমিত্তে প্ৰাৰ্থনা কৰা।
\v 29 যিজনে তোমাৰ এখন গালত চৰ মাৰে, তেওঁক সিখনো পাতি দিয়া; আৰু যি কোনোৱে তোমাৰ বৰ কাপোৰ কাঢ়ি লয়; তেওঁক তোমাৰ চোলাও ল’বলৈ হাক নিদিবা।
\v 30 যি কোনোৱে তোমাক খোজে, তেওঁক দিয়া; আৰু যি কোনোৱে তোমাৰ সম্পত্তি কাঢ়ি লয়, তেওঁক আকৌ সেইবোৰ নুখুজিবা।
\v 31 আৰু লোকে তোমালোকক যেনে ব্যৱহাৰ কৰিলে তোমালোকে ভাল পোৱা, তোমালোকেও তেওঁলোকক তেনে ব্যৱহাৰ কৰা।
\p
\v 32 তোমালোকক প্ৰেম কৰাবিলাককহে যদি তোমালোকে প্ৰেম কৰা, তেন্তে কি প্ৰশংসা পাবা? কিয়নো পাপীয়েও তেওঁলোকক প্ৰেম কৰাবিলাকক প্ৰেম কৰে।
\v 33 আৰু তোমালোকৰ হিত কৰাবিলাককহে যদি তোমালোকে হিত কৰা, তেন্তে কি প্ৰশংসা পাবা? কিয়নো পাপীয়েও সেইদৰে কৰে।
\v 34 আৰু লোকৰ পৰা পাবলৈ আশা কৰি তেওঁলোকক ধাৰ দিলে, তোমালোকে কি প্ৰশংসা পাবা? আচলখিনি আকৌ পাবলৈ পাপীয়েও পাপীক ধাৰ দিয়ে।
\v 35 কিন্তু তোমালোকে নিজৰ নিজৰ শত্ৰুবিলাককো প্ৰেম কৰা, আৰু হিত কৰা, আৰু কেতিয়াও নিৰাশ নহৈ ধাৰ দিবা; তাতে তোমালোকৰ পুৰস্কাৰ অধিক হ’ব, আৰু তোমালোক সৰ্ব্বোপৰি জনাৰ সন্তান হ’বা; কিয়নো উপকাৰ নমনা আৰু দুষ্টবিলাকৰ প্ৰতি তেৱেঁই হিতকাৰী।
\v 36 তোমালোকৰ পিতৃ যেনে দয়ালু, তোমালোকো তেনে দয়ালু হোৱা।
\p
\v 37 আৰু পৰৰ বিচাৰ নকৰিবা, তেহে তোমালোকৰো বিচাৰ কৰা নহ’ব; লোকক দোষী নকৰিবা, তেহে তোমালোককো দোষী কৰা নহ’ব; আনক ক্ষমা কৰি এৰি দিয়া, তেহে তোমালোককো এৰি দিয়া হ’ব।
\v 38 দান কৰা, তাতে তোমালোককো দান দিয়া হ’ব; লোকে ঠিক জোখত হেঁচি, জোকাৰি, উপচাই, তোমালোকৰ কোঁচত বাকি দিব; কিয়নো যি জোখেৰে তোমালোকে জোখা, সেই জোখেৰে তোমালোকলৈকো জোখা হ’ব।
\v 39 পাছে তেওঁ তেওঁলোকক এটা দৃষ্টান্ত দিও ক’লে, অন্ধই অন্ধক বাটত নিব পাৰে নে?
\v 40 দুয়ো খাৱৈত নপৰিব নে? গুৰুতকৈ শিষ্য ওপৰ নহয়; কিন্তু প্ৰতিজন যেতিয়া সিদ্ধ হয়, তেতিয়া নিজৰ গুৰুৰ তুল্যহে হ’ব।
\v 41 নিজৰ চকুত থকা চতিলৈ মত নকৰি, ভায়েৰাৰ চকুত থকা কুটাডালিলৈ কিয় চাইছা?
\v 42 আৰু তুমি নিজৰ চকুত থকা চতিলৈ নাচাই, হে ভাই, তোমাৰ চকুৰ পৰা কুটাডালি উলিয়াবলৈ দিয়া; এনে কথা ভায়েৰাক কেনেকৈ ক’ব পাৰা? হে কপটি, প্ৰথমতে নিজৰ চকুৰ পৰা চতি উলিয়াই পেলোৱা, তেহে তোমাৰ ভায়েৰাৰ চকুত থকা কুটাডালি উলিয়াবলৈ ভালকৈ দেখিবা।
\p
\v 43 কিয়নো ভাল গছৰ মাজত, বেয়া গুটি ধৰা গছ নাই; আৰু বেয়া গছৰ মাজত, ভাল গুটি ধৰা গছ নাই।
\v 44 কাৰণ নিজৰ নিজৰ গুটিৰ দ্বাৰাই প্ৰত্যেক গছকে চিনা যায়। কিয়নো কাঁইট গছৰ পৰা, গুটিৰ দ্বাৰাই প্ৰত্যেক গছকে চিনা যায়। কিয়নো গছৰ পৰা, ডিমৰু নাপাৰে; পুলি কাঁইটৰ পৰাও, দ্ৰাক্ষাগুটি নাপাৰে।
\v 45 ভাল মানুহে নিজৰ হৃদয়ৰূপ ভাল ভঁৰালৰ পৰা, ভাল দ্ৰব্য উলিয়াব; কিয়নো মনৰ অধিক ভাবৰ পৰা তাৰ মুখে কথা কথা কয়।
\p
\v 46 আৰু মই যি কঁও, তাক পালন নকৰি, মোক কিয় প্ৰভু, প্ৰভু, বুলি মাতা?
\v 47 যি কোনোৱে মোৰ ওচৰলৈ আহি মোৰ বাক্য শুনি পালন কৰে, তেওঁ কাৰ নিচিনা হয়, তাক মই তোমালোকক জনাওঁ।
\v 48 যি মানুহে ঘৰ সাজোঁতে, দকৈ খানি খানি, তাৰ মূল শিলৰ ওপৰত স্থাপন কৰিলে, এনে জনৰ নিচিনা তেওঁ; পাছে যেতিয়া ধল আহিল, তেতিয়া সেই ঘৰত বেগেৰে সোত লাগিলহি, কিন্তু তাক লৰাল নোৱাৰিলে, কিয়নো তাক ভালকৈ সজা হৈছিল।
\v 49 কিন্তু যি কোনোৱে শুনি পালন নকৰে, তেওঁ মূল নোহোৱাকৈ মাটিৰ ওপৰত ঘৰ সজা মানুহৰ নিচিনা হয়; পাছে সেই ঘৰত বেগেৰে সোঁত লাগিলতেই, সি পৰিল; আৰু সেই ঘৰৰ ঘোৰতৰ পতন হ’ল।
\p সেনাপতিৰ দাসক সুস্থ কৰা
\c 7
\cl ৭ অধ্যায়।
\p
\v 1 তেওঁ মানুহবিলাকৰ কাণত পৰাকৈ সেই সকলো কথা কৈ এটাই, কফৰনাহূমত সোমালগৈ।
\v 2 তেতিয়া কোনো এশৰ সেনাপতিৰ এজন প্ৰিয় দাস নৰিয়া পৰি মৰোঁ মৰোঁ হোৱাত, সেনাপতিয়ে যীচুৰ সম্বাদ শুনি,
\v 3 সেই দাসক ৰক্ষা কৰিবলৈ তেওঁ যেন আহে, এই নিমিত্তে তেওঁক বিনয় কৰিবলৈ, তেওঁৰ ওচৰলৈ, যিহুদীবিলাকৰ বৃদ্ধসকলৰ জনদিয়েকক পঠাই দিলে।
\v 4 তেওঁলোকে যীচুৰ ওচৰলৈ গৈ, অতিশয় বিনয় কৰি ক’লে যে, আপুনি যেন তেওঁলৈ এই অনুগ্ৰহ কৰিব, তেওঁ এনে যোগ্য;
\v 5 কিয়নো তেওঁ আমাৰ দেশীয় লোকক প্ৰেম কৰে, আৰু নাম-ঘৰটোও তেৱেঁই আমাৰ নিমিত্তে সাজিলে।
\v 6 তাতে যীচুৱে তেওঁলোকৰ লগত গৈ ঘৰৰ ওচৰ পালত, সেই সেনাপতিয়ে বন্ধুবিলাকক তেওঁৰ ওচৰলৈ পঠাই কোৱালে, হে প্ৰভু, নিজকে দুখ নিদিব; কিয়নো আপুনি যে মোৰ ঘৰৰ ভিতৰত সোমাবহি, মই এনে যোগ্য নহঁও;
\v 7 সেই নিমিত্তে ময়ো আপোনাৰ ওচৰলৈ যাবলৈ যোগ্য হৈছোঁ বুলি নামানো; কিন্তু আপুনি এষাৰ বাক্য কওক, তাতে মোৰ দাস সুস্থ হ’ব।
\v 8 কিয়নো মই পৰৰ অধীন মানুহ, মোৰ অধীনেও সেনাবিলাক আছে; মই এজনক, যোৱা বুলিলে, সি যায়; আনক আহা বুলিলে, সি আহে; আৰু মোৰ দাসক এইটো কৰ বুলিলে, সি কৰে।
\v 9 যীচুৱে এই কথা শুনি, তেওঁত বিস্ময় মানিলে, আৰু মুখ ঘুৰাই, তেওঁৰ পাছে পাছে অহা লোকসমূহক ক’লে, মই তোমালোকক কঁও, ইস্ৰায়েলৰ মাজতো মই ইমান বিশ্বাস পোৱা নাই।
\v 10 পাছে যিবিলাকে পঠোৱা হৈছিল, তেওঁলোকে ঘৰলৈ উলটি গৈ, সেই দাসক সুস্থ হোৱা পালে।
\p এজনী বাঁৰী তিৰোতাৰ পুতেকক জীউৱা
\v 11 তাৰ অলপৰ পাছত, তেওঁ নায়িন নামেৰে এখন নগৰলৈ যাওঁতে, তেওঁৰ শিষ্যবিলাকে আৰু বহু মানুহৰ এটা দলে তেওঁৰ লগত গৈছিল।
\v 12 আৰু সেই নগৰৰ ওচৰ পালত, চোৱা, মানুহবিলাকে এটা মৰা মানুহ বাহিৰলৈ লৈ অহিছিল; তেওঁ মাকৰ একেটি মাত্ৰ পুতেক আছিল, আৰু তেওঁ বাঁৰী; আৰু তেওঁৰ লগত নগৰৰ বহু মানুহ আছিল।
\v 13 তেতিয়া প্ৰভুৱে তেওঁক দেখি, মৰম লাগি ক’লে, তুমি নাকান্দিবা।
\v 14 পাছে তেওঁ ওচৰলৈ গৈ মৰাৰ চাং চুলত, বৈ নিয়াবিলাক ৰ’ল। তাতে তেওঁ ক’লে, হে ডেকা মানূ্হ, ঊঠা; মই ইয়াকে তোমাক কৈছোঁ।
\v 15 তেতিয়া সেই মৰা মানুহজনে উঠি, বহি কথা কবলৈ ধৰিলে। পাছে যীচুৱে তেওঁক মাজৰ হাতত দিলে।
\v 16 তাতে সকলোৰে ভয় লাগিল; আৰু আমাৰ মাজত এজন মহাভাববাদী ওলাল, আৰু ঈশ্বৰে তেওঁৰ মানুহবিলাকলৈ দৃষ্টি কৰিলে, ইয়াকে বুলি তেওঁলোকে ঈশ্বৰৰ স্তুতি কৰিলে।
\v 17 পাছে গোটেই যিহুদিয়াত, আৰু চাৰিওফালৰ গোটেই অঞ্চলত তেওঁৰ বিষয়ে এই কথা ব্যাপি গ’ল।
\p যোহন বাপ্তাইজকৰ প্ৰশ্ন আৰু যীচুৰ উত্তৰ
\v 18 পাছে যোহনৰ শিষ্যবিলাকে এই সকলোৰ বিষয়ে তেওঁক সম্বাদ দিলেগৈ।
\v 19 তাতে যোহনে তেওঁৰ দুজন শিষ্যক মাতি আনি, তেওঁলোকক প্ৰভুৰ ওচৰলৈ পঠাই দি সোধালে, বোলে, আহিব লগা জনা আপুনিয়েই নে, নাইবা আমি অন্যলৈ অপেক্ষা কৰি থাকিম?
\v 20 তাতে সেই মানুহ দুজনে তেওঁৰ ওচৰলৈ গৈ ক’লে, যোহন বাপ্তাইজকে আমাক আপোনাৰ ওচৰলৈ পঠাই দি সোধাইছে, বোলে, আহিব লগা জনা আপুনিয়েই নে, নাইবা আমি অন্যলৈ অপেক্ষা কৰি থাকিব?
\v 21 সেই সময়তে যীচুৱে অনেকক ৰোগ, মহাব্যাধি, আৰু দুষ্ট আত্মাৰ পৰা সুস্থ কৰিছিল, আৰু অনেক অন্ধকো চকু দিছিল।
\v 22 তাতে তেওঁ তেওঁলোকক উত্তৰ দি ক’লে, তোমালোকে যোৱা, আৰু যি দেখিলা, শুনিলা, তাৰ সম্বাদ যোহনক দিয়াগৈ; অন্ধই চকু পুনৰায় পাইছে, খোৰাই খোজ কাঢ়িছে, কুষ্ঠ ৰোগীক শুচি কৰা হৈছে, কলাই শুনিছে, মৃতবিলাকক তোলা হৈছে, দৰিদ্ৰবিলাকৰ আগত শুভবাৰ্তা প্ৰচাৰ কৰা হৈছে,
\v 23 আৰু যি জনে মোত বিঘিনি নাপায়, তেওঁ ধন্য।
\v 24 যোহনৰ সেই দুজন দূত গ’লত, তেওঁ লোকসমূহৰ আগত যোহনৰ বিষয়ে কবলৈ ধৰিলে, তোমালোকে কি চাবলৈ অৰণ্যলৈ ওলাই গৈছিল? বতাহ লৰোৱা নল নে?
\v 25 তেনেহলে কি চাবলৈ গৈছিলা? কোমল কাপোৰ পিন্ধা মানুহ নে? চোৱা, যিবিলাকে উজ্জ্বল বস্ত্ৰ পিন্ধি সুখভোগেৰে কাল নিয়ায়, তেওঁলোক ৰাজভৱণতহে থাকে।
\v 26 তেন্তে কি চাবলৈ গৈছিলা? ভাববাদীক নে? হয়, মই তোমালোকক কঁও, ভাববাদীতকৈয়ো শ্ৰেষ্ঠ জনক।
\p
\v 27 চোৱা, মই মোৰ দূতক তোমাৰ আগত পাঁচিম, তেওঁ তোমাৰ আগে আগে বাট যুগুত কৰিম। যিজনৰ বিষয়ে এই বচন লিখা আছে, সেই জন তেওঁ।
\v 28 মই তোমালোকক কঁও, নাৰীৰ পৰা জন্ম পোৱাবিলাকৰ মাজত, যোহনতকৈ মহান কোনো নাই; কিন্তু ঈশ্বৰৰ ৰাজ্যত সৰুতকৈ সৰু জনেই তেওঁতকৈ মহান।
\v 29 সকলো মানুহ আৰু কৰতোলাবিলাকে কথা শুনি, যোহনৰ বাপ্তিস্মেৰে বাপ্তাইজিত হৈ, ঈশ্বৰক ন্যায়ৱান বুলি মানিলে;
\v 30 কিন্তু ফৰীচী আৰু বিধান-পণ্ডিত-সকলে তেওঁৰ দ্বাৰাই বাপ্তাইজিত হৈ ঈশ্বৰৰ অভিপ্ৰায় নিজৰ অৰ্থে বিফল কৰিলে।
\p
\v 31 এতেকে এই কাৰণে মানুহবিলাকক কাৰ লগত তুলনা দিম? আৰু তেওঁলোক কাৰ নিচিনা?
\v 32 যি ল’ৰাবিলাকে বজাৰত বহি থাকি, ইজনে সিজনক মাতি কয়, আমি তোমালোকৰ আগত বাঁহী বজালোঁ, কিন্তু তোমালোকে নানাচিলা; আমি বিলাপ কৰিলো কিন্তু তোমালোকে নাকান্দিলা; এনে ল’ৰাবিলাকৰ নিচিনা তেওঁলোক।
\v 33 কিয়নো যোহন বাপ্তাইজকে আহি, পিঠা খোৱা নাই, আৰু দ্ৰাক্ষাৰসো পান কৰা নাই; তাতে তোমালোকে কোৱা, তেওঁ ভূতে পোৱা।
\v 34 মানুহৰ পুত্ৰই আহি, ভোজন-পান কৰে; তাতে তোমালোকে কোৱা, চোৱা ই খাৱৈচ আৰু মদপী, কৰতোলা আৰু পাপীবোৰৰ বন্ধু।
\v 35 কিন্তু জ্ঞান, নিজৰ সকলো সন্তানৰ দ্বাৰাই অনিন্দনীয় বুলি প্ৰখ্যাত হৈছে।
\p অনুতাপিত তিৰোতালৈ যীচুৰ দয়া
\v 36 পাছে ফৰীচীবিলাকৰ এজনে তেওঁক ভোজন কৰিবলৈ নিমন্ত্ৰণ কৰিলত, তেওঁ সেই ফৰীচীৰ ঘৰত সোমাই ভোজনত বহিল।
\v 37 তাতে চোৱা, সেই নগৰত থকা কোনো পাতকী তিৰোতা এজনীয়ে, তেওঁক ফৰীচীৰ ঘৰত ভোজনত বহি থকা কোনো পাতকী তিৰোতা এজনীয়ে, তেওঁক ফৰীচীৰ ঘৰত ভোজনত বহি থকা জানি, সুগন্ধি তেলেৰে ভৰা এটা ফটিকৰ টেমা আনি,
\v 38 তেওঁৰ পাছেফালে, চৰণৰ ওচৰত থিয় হৈ কান্দি আছিল, আৰু তেওঁৰ চৰণ চকু-লোৰে তিয়াবলৈ ধৰি মূৰৰ চূলিৰে মচিলে, আৰু তেওঁৰ চৰণত চুমা খাই, সুগন্ধি তেল ঘঁহিলে।
\v 39 তেওঁক নিমন্ত্ৰণ কৰা ফৰীচীয়ে ইয়াকে দেখি নিজৰ মনতে ক’লে, এওঁ ভাববাদী হোৱা হলে, এওঁক স্পৰ্শ কৰা এই জনী তিৰোতা কোন, আৰু কেনে লোক, অৰ্থাৎ তেওঁ যে পাতকী, ইয়াক জানিলেহেঁতেন।
\v 40 তেতিয়া যীচুৱে উত্তৰ দি তেওঁক ক’লে, হে চিওন তোমাক মোৰ কিছু কথা কবলৈ আছে। তাতে তেওঁ ক’লে, হে গুৰু, কওক।
\v 41 এজন মহাজনৰ দুজন ধৰুৱা আছিল; তাৰ মাজৰ এজনৰ পাচশ আধলি, এজনৰ পঞ্চাশ আধলি ৰূপ ধাৰ আছিল; তাৰ মাজৰ এজনৰ পাচশ আধলি, এজনৰ পঞ্চাশ আধলি ৰূপ ধাৰ আছিল;
\v 42 পাছে ধাৰ শুজিবলৈ তেওঁলোকৰ একো নথকাত, তেওঁ দুয়োকো ক্ষমা কৰিলে; তাতে তেওঁলোকৰ মাজত কোনজনে তেওঁক অধিক প্ৰেম কৰিব?
\v 43 চিমোনে উত্তৰ দি ক’লে, বোধ কঁৰো, যিজনৰ অধিক প্ৰেম কৰিলে, তেৱেঁই। তেওঁ তেওঁক ক’লে, তুমি স্বৰূপ বিবেচনা কৰিলা।
\v 44 তেতিয়া তেওঁ সেই তিৰোতাৰ ফাললৈ মুখ ঘূৰাই চিমোনক ক’লে, এই তিৰোতাক দেখিছা নে? মই তোমাৰ ঘৰলৈ আহিলত, তুমি মোক ভৰি ধুবলৈ পানী নিদিলা; কিন্তু তেওঁ চকু-লোৰে মোৰ ভৰি তিয়াই, চুলিৰে মচিলে।
\v 45 তুমি মোক চুমা নাখালা; কিন্তু মই আহিবৰে পৰা তেওঁ মোৰ ভৰিত চুমা খাবলৈ নেৰিলে।
\v 46 তুমি মোৰ মূৰত তেল নঘঁহিলা; কিন্তু তেওঁ মোৰ ভৰিত সুগন্ধি তেল ঘঁহিলে;
\v 47 এই হেতুকে মই তোমাক কঁও, তেওঁৰ পাপ বহুত হোৱাতো ক্ষমা কৰা হ’ল; কিয়নো তেওঁ অধিক প্ৰেম কৰিলে; কিন্তু যি জনৰ অলপ ক্ষমা হয়, তেওঁ অলপ প্ৰেম কৰে।
\v 48 পাছে তেওঁ তেওঁক ক’লে, তোমাৰ পাপ ক্ষমা হ’ল।
\v 49 তাতে তেওঁৰে সৈতে ভোজনত বহাবিলাকে নিজৰ নিজৰ মনতে ক’বলৈ ধৰিলে, এওঁ যি জনে পাপকো ক্ষমা কৰে, এওঁ নো কোন?
\v 50 পাছে তেওঁ সেই তিৰোতাক ক’লে, তোমাৰ বিশ্বাসেই তোমাক পৰিত্ৰাণ কৰিলে; শান্তিৰে যোৱা।
\c 8
\cl ৮ অধ্যায়।
\p
\v 1 তাৰ অলপৰ পাছত তেওঁ নগৰে নগৰে গাৱেঁ গাৱেঁ ঈশ্বৰৰ ৰাজ্যৰ শুভবাৰ্ত্তা ঘোষণা আৰু প্ৰচাৰ কৰি ফুৰিলে;
\v 2 আৰু সেই বাৰজন পাঁচনি, আৰু অশুচি ভূতৰ আৰু নৰিয়াৰ পৰা মুক্ত হোৱা কেইজনীমান তিৰোতা, অৰ্থাৎ যিজনীৰ পৰা সাঁতোটা ভূত ওলাইছিল, মগদ্লীনী বুলি মতা সেই মৰিয়ম,
\v 3 আৰু হেৰোদ ৰজাৰ ঘৰগিৰি কূচৰ ঘৈনীয়েক যোহানা, আৰু চোচন্না, আৰু আন আন অনেক তিৰোতাবিলাক তেওঁৰ লগত আছিল; এই তিৰোতাবিলাকে নিজৰ নিজৰ সম্পত্তিৰ পৰা তেওঁলোকৰ সেৱা-শুশ্ৰূষা কৰিছিল।
\p এজন খেতিয়কৰ দৃষ্টান্ত
\v 4 প্ৰত্যেক নগৰৰ পৰা মানুহবিলাক তেওঁৰ ওচৰলৈ আহি আহি বহু মানুহৰ এটা দল গোট খোৱা সময়ত, তেওঁ এটা দৃষ্টান্ত দি ক’লে, এজন খেতিয়কে কঠিয়া সিচিবলৈ গ’ল;
\v 5 তেওঁ সিচোঁতে সিচোঁতে, কেতবোৰ কঠিয়া বাটৰ কাষত পৰিল; তাতে ভৰিৰ খচকা হ’ল, আৰু আকাশৰ চৰাইবোৰে তাক খুঁটি খালে।
\v 6 কেতবোৰ শিলনিত পৰিল; পাছে গজিলতেই, জীপ নোহোৱাত, শুকাই গ’ল।
\v 7 কেতবোৰ কাঁইটনিত পৰিল; তাতে কাইটীয়া বন তাৰ লগত বাঢ়ি, হেচি ধৰি মাৰিলে।
\v 8 আনবোৰ ভাল মাটিত পৰি, গজি, বাঢ়ি এশ গুণ গোট ধৰিলে। এইবোৰ কথা কৈ, তেওঁ ৰিঙিয়াই ক’লে, যিজনৰ শুনিবলৈ কাণ আছে, তেওঁ শুনক।
\v 9 পাছে তেওঁৰ শিষ্যবিলাকে তেওঁক সুধিলে, এই দৃষ্টান্তৰ অৰ্থ কি?
\v 10 তাতে তেওঁ ক’লে, ঈশ্বৰৰ ৰাজ্যৰ নিগূঢ়-তত্ত্ববোৰ জানিবলৈ তোমালোকক নুবুজে, এই নিমিত্তে তেওঁবিলাকৰ আগত দৃষ্টান্তেৰে কোৱা হৈছে।
\v 11 সেই দৃষ্টান্তৰ অৰ্থ এই; কঠিয়াই ঈশ্বৰৰ বাক্য।
\v 12 বাটৰ কাষত যি, সেইবোৰ শুনাবিলাক; তেওঁবিলাকে ষেন বিশ্বাস নকৰে, আৰু পৰিত্ৰাণো নাপায়, এই নিমিত্তে চয়তানে তেতিয়া আহি তেওঁবিলাকৰ মনৰ পৰা বাক্য কাঢ়ি লৈ যায়।
\v 13 আৰু শিলনিত যি, সেইবোৰ বাক্য শুনি আনন্দেৰে গ্ৰহণ কৰা মানুহ; এওঁলোকৰ শিপা নথকাত, এওঁলোকে অলপ কাল বিশ্বাস কৰি থাকি, পাছে পৰীক্ষাৰ সময়ত খহি পৰে।
\v 14 আৰু যি কাঁইটনিত পৰিল, সেয়ে হৈছে, যিবিলাকৰ শুনাৰ পাছে, আয়ুসৰ কাল নিয়াঁওতে, জীৱনৰ চিন্তা, ধন, আৰু সুখত মগ্ন হোৱাত, একো ফল সিদ্ব নহয়।
\v 15 কিন্তু ভাল মাটিত যি, সেইবোৰ হৈছে এনেকুৱা মানুহ, যিবিলাকে বাক্য শুনি তাক সৰল আৰু শুদ্ধ মনত ৰাখি, ধৈৰ্য্যৰে ফল উৎপন্ন কৰে।
\v 16 কোনেও চাকি লগাই পাত্ৰেৰে নাঢাকে, বা খাটৰ তলত নথয়; কিন্তু ভিতৰলৈ সোমোৱাবিলাকে পোহৰ দেখিবলৈ গছাৰ ওপৰতহে থয়।
\v 17 কিয়নো যি প্ৰকাশিত নহ’ব, এনে কোনো লুকুৱাই থোৱা বস্তু নাই; আৰু যিহক জনা নহ’ব, আৰু যি প্ৰকাশিত হৈ নাযাব, এনে কোনো গুপুত বস্তু নাই।
\v 18 এতেকে তোমালোকে কি দৰে শুনা, তাক চাবা; কিয়নো যাৰ আছে, তেওঁক দিয়া হ’ব; কিন্তু যাৰ নাই, তেওঁৰ যি আছে বুলি তেওঁ ভাবে, তাকো তেওঁৰ পৰা নিয়া যাব।
\p যীচুৰ প্ৰকৃত আই আৰু ভাই
\v 19 পাছে যীচুৰ মাক আৰু ভায়েকবিলাক তেওঁৰ ওচৰলৈ আহিল; কিন্তু লোকসমূহৰ কাৰণে তেওঁৰ সৈতে সাক্ষাৎ কৰিব নোৱাৰিলে।
\v 20 তাতে তেওঁক এই সম্বাদ দিয়া হ’ল যে, আপোনাৰ মাক আৰু ভাইবিলাকে আপোনাক দেখা পাবৰ ইচ্ছাৰে বাহিৰত থিয় হৈ আছে।
\v 21 কিন্তু তেওঁ উত্তৰ দি তেওঁলোকক ক’লে, এই যিবিলাকে ঈশ্বৰৰ বাক্য শুনি পালন কৰে, এওঁলোকেই মোৰ আই আৰু ভাই।
\p ধুমুহা বতাহক শান্ত কৰা
\v 22 পাছে এদিন তেওঁ শিষ্যবিলাকে সৈতে এখন নাৱত উঠি, তেওঁলোকক ক’লে, আহাঁ, আমি সৰোবৰৰ সিপাৰলৈ যাঁওহক; তাতে তেওঁলোকে নাও মেলি গ’ল।
\v 23 কিন্তু যাঁওতে যাঁওতে, তেওঁৰ টোপনি আহিল; আৰু সৰোবৰত ধুমুহা বতাহ আহি লগাত, ঢৌত পানী সোমাই থকাত, তেওঁলোক সঙ্কটত পৰিল।
\v 24 তাতে তেওঁলোকে তেওঁৰ ওচৰলৈ গৈ তেওঁক জগাই ক’লে হে নাথ, হে নাথ, আমি মৰোঁহে। তেতিয়া তেওঁ সাৰ পাই, বতাহ আৰু পানীৰ ঢৌকো ডবিয়ালে; তাতে দুয়ো ক্ষান্ত হোৱাত, শান্ত হ’ল।
\v 25 তেতিয়া তেওঁ তেওঁলোকক ক’লে, তোমালোকৰ বিশ্বাস ক’তা? তাতে তেওঁলোকে ভয়াতুৰ হৈ, বিস্ময় মানি ইজনে সিজনক কলে, এওঁ নো কোন বতাহ আৰু পানীকো আজ্ঞা দিয়াত সেইবোৰেও যে এওঁৰ কথা মানে!
\p ভূতে পোৱা এজন মানুহক সুস্থ কৰা
\v 26 পাছে তেওঁলোকে গালীলৰ সন্মুখত থকা গেৰাচেনীয়াবিলাকৰ দেশ পালেগৈ।
\v 27 তাতে তেওঁ বামত উঠিলতেই, নগৰৰ এটা ভূতে পোৱা মানুহ তেওঁৰ আগত উপস্থিত হ’ল; সি বহুদিনৰ পৰা কাপোৰ পিন্ধা নাই, আৰু ঘৰতো নাথাকে, কিন্তু মৈদামবোৰত থাকে।
\v 28 সি যীচুক দেখিয়েই, আটাহ পাৰি তেওঁৰ আগত পৰি, বৰ মাতেৰে ক’লে, হে সৰ্ব্বোপৰি ঈশ্বৰৰ পুত্ৰ যীচু, আপোনাৰ লগত মোৰ কি কাম? মই মিনতি কৰিছোঁ, মোক যাতনা নিদিব।
\v 29 কিয়নো সেই মানুহৰ পৰা ওলাই যাবলৈ, তেওঁ অশুচি আত্মাক আজ্ঞা দিছিল; কাৰণ সি তাক অনেক দিনৰে পৰা ধৰিছিল; আৰু তাক পহৰা দি, শিকলি আৰু বেৰীৰে বান্ধি থোৱা হৈছিল; কিন্তু সেই বান্ধ ছিঙি, ভূতৰ দ্বাৰাই নিৰ্জন ঠাইলৈ চালিত হৈছিল।
\v 30 তাতে যীচুৱে তাক সুধিলে, তোৰ নাম কি? তাতে সি কলে, বাহিনী; কিয়নো তাৰ ভিতৰত অনেক ভূত সোমাইছিল।
\v 31 পাছে তেওঁ যেন সিহঁতক অগাধ ঠাইলৈ যাবলৈ আজ্ঞা নিদিয়ে, ভূতবোৰে এনে বিনয় কৰিলে।
\v 32 সেই ঠাইত পৰ্ব্বতৰ ওপৰত বৰ এজাক গাহৰি চৰি আছিল; সেইবোৰৰ ভিতৰতে সোমাবলৈ অনুমতি দিয়ক বুলি ভূতবোৰে বিনয় কৰিলত, তেওঁ অনুমতি দিলে।
\v 33 তেতিয়া সেই মানুহৰ পৰা ভূতবোৰ ওলাই, গাহৰিবোৰৰ ভিতৰত সোমালগৈ; তাতে গাহৰি জাক লৰি গৈ, গৰাৰ পৰা সৰোবৰত পৰি মৰিল।
\v 34 এই ঘটনা দেখি ৰখীয়াবোৰে পলাই, নগৰ আৰু গাৱেঁ-ভূঁৱে সম্বাদ দিলেগৈ।
\v 35 তাতে মানুহবিলাকে এই ঘটনা চাবলৈ ওলাই আহিল; আৰু যীচুৰ ওচৰলৈ আহি, যি মানুহৰ পৰা ভূত ওলাই গ’ল, তাক কাপোৰ পিন্ধা আৰু জ্ঞান পোৱা হৈ, যীচুৰ চৰণৰ কাষত বহি থকা দেখি, ভয় কৰিলে।
\v 36 আৰু সেই ভূতে পোৱাটোৰে কেনেকৈ ৰক্ষা পালে, দেখাবিলাকে তাক তেওঁলোকৰ আগত ক’লে।
\v 37 পাছে গেৰাচেনীয়াবিলাকৰ দেশৰ চাৰিওফালে সকলো মানুহে তেওঁলোকৰ ওচৰৰ পৰা যাবলৈ তেওঁক মিনতি কৰিলে; কিয়নো তেওঁলোকৰ বৰ ভয় লাগিছিল।
\v 38 তাতে তেওঁ নাৱত উঠি, উলটি গ’ল। তেতিয়া যি মানুহৰ পৰা ভূত ওলাই গ’ল, সি তেওঁৰ লগত থাকিবলৈ ইনতি কৰিলে; কিন্তু তেওঁ তাক পঠাই দি ক’লে,
\v 39 তোমাৰ ঘৰলৈ গৈ, ঈশ্বৰে তোমালৈ কেনে মহৎ কৰ্ম্ম কৰিলে, তাক বৰ্ণনা কৰাগৈ। তাতে সি তাৰ পৰা গৈ, যীচুৱে তালৈ যি মহৎ কৰ্ম্ম কৰিলে, তাক গোটেইখন নগৰত ঘোষণা কৰিলে।
\p এজনী তিৰোতাক সুস্থ কৰা আৰু যায়ীৰৰ জীয়েকক জীউৱা
\v 40 পাছে যীচু উলটি আহিলত, লোকসমূহে তেওঁক আদৰেৰে গ্ৰহণ কৰিলে; কিয়নো তেওঁলৈ সকলোৱে অপেক্ষা কৰি আছিল।
\v 41 আৰু চোৱা, নাম-ঘৰৰ যায়ীৰ নামেৰে এজন অধিকাৰীয়ে আহি, যীচুৰ চৰণত পৰি, তেওঁৰ ঘৰলৈ যাবলৈ তেওঁক বিনয় কৰিলে;
\v 42 কিয়নো তেওঁৰ বাৰ বছৰীয়া জীয়েক এজনী মাথোন আছিল, আৰু তাই মৰোঁ মৰোঁ হৈছিল। তাতে তেওঁ আহোঁতে, তেওঁৰ ওচৰত লোকসমূহ হিচ খাই আছিল।
\v 43 তেতিয়া বাৰ বছৰ তেজ-যোৱা ৰোগ ভোগ কৰি বেজত সৰ্ব্বস্ব খৰছ কৰিও, কাৰো দ্বাৰাই সুস্থ হব পৰা নাই,
\v 44 এনে এজনী তিৰোতাই যীচুৰ পাছফালেদি আহি, তেওঁৰ কাপোৰৰ দহি চুলত, তেওঁৰ তেজ-যোৱা তেতিয়াই ৰ’ল।
\v 45 তাতে যীচুৱে ক’লে, মোক কোনে চুলে? সকলোৱে নাই চোৱা বুলি কলত, পিতৰ আৰু তেওঁৰ লগৰবিলাকে ক’লে, হে নাথ, লোকসমূহে আপোনাৰ বেৰি হেঁচি ধৰি আছে।
\v 46 কিন্তু যীচুৱে ক’লে, কোনোবাই মোক চুলে; কিয়নো মোৰ পৰা শক্তি ওলাল, মই ইয়াৰ গম পালোঁ।
\v 47 তাতে সেই তিৰোতাই, মই গুপ্ত নহঁও বুলি জানি, কঁপি কঁপি আহি, তেওঁৰ আগত পৰি, কিহৰ নিমিত্তে তেওঁক চুইছিল, আৰু কেনেকৈ তেতিয়াই সুস্থ হ’ল, তাকে আটাইৰে আগত ক’লে।
\v 48 তেওঁ তেওঁক কলে, আইটি, তোমাৰ বিশ্বাসেই তোমাৰ ৰক্ষা কৰিলে; কুশলে যোৱা।
\p
\v 49 তেওঁ এই কথা কঁওতেই, নাম-ঘৰৰ গৰাকীৰ ত’ৰ পবা কোনো এজনে আহি তেওঁক ক’লে, তোমাৰ জীয়ৰো মৰিল; গুৰুক আৰু দুখ নিদিবা।
\v 50 কিন্তু যীচুৱে তাকে শুনি, তেওঁক উত্তৰ দিলে, ভয় নকৰিবা; বিশ্বাস মাথোন কৰা; তাতেই তাই ৰক্ষা পৰিব।
\v 51 পাছে ঘৰলৈ আহি, পিতৰ, যোহন, যাকোব, আৰু ছোৱালীৰ মাক-বাপেকৰ বাহিৰে, কাকো তেওঁৰ লগত সোমাবলৈ নিদিলে।
\v 52 আৰু সকলোৱে তাইৰ কাৰণে কান্দি কান্দি হিয়া ভুকুৱাই আছিল। কিন্তু তেওঁ ক’লে, তোমালোকে নাকান্দিবা; তাই মৰা নাই, টোপনিতে আছে।
\v 53 কিন্তু তাই মৰিল বুলি তেওঁলোকে জানি তেওঁক হাঁহিলে।
\v 54 কিন্তু তেওঁ তাইৰ হাতত ধৰি মাতি ক’লে, আইটি, উঠা।
\v 55 তাতে তাইৰ প্ৰাণ আকৌ আহিলত, তাই তেতিয়াই উঠিল; আৰু তেওঁ তাইক কিছু খাবলৈ দিবলৈ আজ্ঞা দিলে।
\v 56 তাতে তাইৰ মাক-বাপেকে বিস্ময় মানিলে; কিন্তু এই ঘটনাৰ কথা কাকো নকবলৈ তেওঁ তেওঁলোকক আজ্ঞা দিলে।
\p বাৰ জন পাঁচনিক আদেশ দি পঠিওৱা
\c 9
\cl ৯ অধ্যায়।
\p
\v 1 পাছে তেওঁ সেই বাৰ জন পাঁচনিক মাতি গোটাই, সকলো ভূতৰ ওপৰত, আৰু ৰোগ সুস্থ কৰিবলৈকো শক্তি আৰু ক্ষমতা দি,
\v 2 ঈশ্বৰৰ ৰাজ্যৰ কথা ঘোষণা কৰিবলৈ, আৰু নৰিয়াক ভাল কৰিবলৈ পঠাই,
\v 3 তেওঁলোকক ক’লে, যাত্ৰাৰ নিমিত্তে লাখুটি বা জোলোঙা, পিঠা বা ধন, এইবোৰ একো নলবা; আৰু দুটাকৈ চোলাও নলবা;
\v 4 আৰু তোমালোকে যি ঘৰত সোমোৱা, তাতে থাকিবা, আৰু তাৰে পৰাই ওলাই যাবা।
\v 5 যিমান মানুহে তোমালোকক গ্ৰহণ নকৰে, তেওঁলোকৰ নগৰৰ পৰা ওলাই যাওঁতে, সেই সকলোবিলাকৰ অহিতে সাক্ষ্যৰ অৰ্থে, তোমালোকে ভৰিৰ ধূলি জোকাৰি পেলাবা।
\v 6 পাছে তেওঁলোকে গাৱেঁ গাৱেঁ শুভবাৰ্ত্তা প্ৰচাৰ কৰি, আৰু ৰোগীক সুস্থ কৰি গল।
\p
\v 7 সেই সময়ত হেৰোদ ৰজাই সকলো ঘটনাৰ বাৰ্ত্তা পালত, তেওঁৰ মনত উগুল-থুগুল লাগিল; কিয়নো কোনো কোনোৱে ক’লে, যোহন মৃতবিলাকৰ মাজৰ পৰা উঠিল;
\v 8 আন কোনো কোনোৱে ক’লে, এলিয়াই দেখা দিছে; কিন্তু আনবিলাকে ক’লে, পূৰ্ব্বকালৰ ভাববাদীসকলৰ এজন পুনৰায় উঠিল।
\v 9 হেৰোদে ক’লে, মই যোহনৰ মূৰ ছেদন কৰালোঁ; কিন্তু এই যি জনৰ বিষয়ে এনে কথা শুনো, এওঁ নো কোন? তাতে তেওঁক চাবলৈ উপায় বিচাৰিলে।
\p যীচুৱে লোকসমূহক খুউৱা
\v 10 পাছে পাঁচনিবিলাকে উলটি আহি, যি যি কৰ্ম্ম কৰিছিল, সেই সকলোকে তেওঁৰ আগত বৰ্ণনা কৰিলে। তেতিয়া তেওঁ তেওঁলোকক লগত লৈ, বৈৎ-চৈদা নামেৰে এখন নগৰৰ ফালে গুপুতে পৃথক হৈ গ’ল।
\v 11 কিন্তু লোকসমূহে তাকে জানি, তেওঁ পাছে পাছে গ’ল; তাতে তেওঁ তেওঁলোকক আনন্দেৰে গ্ৰহণ কৰি, ঈশ্বৰৰ ৰাজ্যৰ বিষয়ে তেওঁলোকক ক’লে, আৰু যাৰ যাৰ সুস্থ হবৰ প্ৰয়োজন আছিল, তেওঁলোকক ভাল কৰিলে।
\v 12 পাছে ভাটী বেলা, সেই বাৰ জন পাঁচনিয়ে তেওঁৰ ওচৰলৈ আহি ক’লে, চাৰিওফালৰ গাৱেঁ-ভূৱেঁ গৈ ঠাই লব’লৈ, আৰু খোৱা বস্তু পাবলৈ লোকসমূহক বিদায় দিয়ক; কিয়নো ইয়াত আমি নিৰ্জন ঠাইত আছোঁ।
\v 13 কিন্তু তেওঁ তেওঁলোকক ক’লে, তোমালোকেই তেওঁলোকক খাবলৈ দিয়া। তাতে তেওঁলোকে ক’লে, আমি গৈ, এই সকলো মানুহৰ নিমিত্তে খোৱা বস্তু নিকিনিলে, আমাৰ পাঁচোটা পিঠা আৰু দুটা মাছতকৈ অধিক নাই।
\v 14 কিয়নো তেওঁলোক পাঁচ হাজাৰমান মানুহ আছিল। তেতিয়া তেওঁ শিষ্যবিলাকক ক’লে, তেওঁলোকক জুম জুম কৰি, পঞ্চাশ জনমানকৈ বহুউৱা।
\v 15 তাতে তেওঁলোকে তেনে কৰি, আটাইকে বহুৱালে।
\v 16 আৰু তেওঁ সেই পাঁচোটা পিঠা আৰু দুটা মাছ হাতত লৈ, স্বৰ্গলৈ চাই সেইবোৰক আশীৰ্বাদ কৰিলে, আৰু লোকসমূহক বিলাই দিবলৈ, তেওঁ ভাঙি ভাঙি শিষ্যবিলাকক দি থাকিল।
\v 17 তাতে তেওঁলোকে সকলোৱে খাই তৃপ্ত হ’ল। পাছে তেওঁলোকৰ অৱশেষ থকা সেই ডোখৰা-ডুখৰিৰ বাৰটা পাচি তোলা হ’ল।
\p যীচুৱে নিজৰ মৃত্যু আৰু পুনৰুত্থানৰ বিষয়ে জনোৱা
\v 18 পাছে এদিন তেওঁ নিৰ্জনে প্ৰাৰ্থনা কৰা সময়ত, শিষ্যবিলাক তেওঁৰ লগত আছিল; তেতিয়া তেওঁ তেওঁলোকক সুধিলে, লোকসমূহে মোক কোন বুলি কয়?
\v 19 তাতে তেওঁলোকে উত্তৰ দি ক’লে, যোহন বাপ্তাইজক; কিন্তু কোনোৱে এলিয়া বোলে; আন কোনোৱে এলিয়া বোলে, পূৰ্ব্বকালৰ ভাববাদীসকলৰ কোনো এজন পুনৰায় উঠিল।
\v 20 তেওঁ তেওঁলোকক সুধিলে, কিন্তু তোমালোকে নো মোক কোন বোলা? তাতে পিতৰে উত্তৰ দি ক’লে, ঈশ্বৰৰ অভিষিক্ত জনা।
\v 21 তেতিয়া, এই কথা কাকো নকবলৈ তেওঁ তেওঁলোকক দৃঢ় আজ্ঞা দিলে;
\v 22 আৰু ক’লে, মানুহৰ পুত্ৰই অনেক দুখ ভোগ কৰিব লাগিব, আৰু বৃদ্ধলোক, প্ৰধান পুৰোহিত, আৰু অধ্যাপকসকলৰ দ্ধাৰাই তেওঁ অগ্ৰাহ্য আৰু হত হৈ, তৃতীয় দিনা উত্থিত হ’ব লাগিব।
\p
\v 23 আৰু তেওঁ সকলোৰে আগত ক’লে, কোনোৱে যদি মোৰ পাছত আহিবলৈ ইচ্ছা কৰে, তেন্তে তেওঁ নিজকে নিজে দমন কৰক, আৰু দিনে দিনে নিজৰ ক্ৰুচ তুলি লৈ, মোৰ পাছে পাছে আহক।
\v 24 কিয়নো যি কোনোৱে নিজৰ প্ৰাণ ৰক্ষা কৰিব খোজে, তেওঁ তাক হেৰুৱাব; কিন্তু যি কোনোৱে নিজৰ নিমিত্তে নিজৰ প্ৰাণ হেৰুৱায়, তেওঁহে তাক ৰক্ষা কৰিব।
\v 25 কাৰণ কোনো মানুহে, গোটেইখন জগত পায়ো, নিজকে নিজে যদি হেৰুৱায়, বা হানি কৰে, তেন্তে তেওঁৰ কি লাভ?
\v 26 কিয়নো যিকোনোৱে মোত আৰু মোৰ বাক্যত লাজ পায়, মানুহৰ পুত্ৰ নিজৰ, পিতৃৰ আৰু পবিত্ৰ দূতৰ প্ৰভাৱেৰে যেতিয়া আহিব, তেতিয়া তেওঁ সেই মানুহত লাজ পাব।
\v 27 কিন্তু মই তোমালোকক সত্যকৈ কঁও, ঈশ্বৰৰ ৰাজ্য নেদেখামানে, মৃত্যুভোগ নকৰিব, এনে কোনো কোনো মানুহ, ইয়াত থিয় হৈ থকাবিলাকৰ মাজত আছে।
\p যীচুৱে অন্য ৰূপ-ধৰা
\v 28 এই কথা কোৱাৰ আঠ দিনমানৰ পাছত, তেওঁ পিতৰ, যোহন, আৰু যাকোবক লগত লৈ, প্ৰাৰ্থনা কৰিবলৈ পৰ্ব্বতৰ ওপৰলৈ গ’ল।
\v 29 তাতে প্ৰাৰ্থনা কৰোঁতে, তেওঁৰ মুখৰ চেহেৰা অন্য ৰূপ হ’ল। আৰু তেওঁৰ মুখৰ চেহেৰা অন্য ৰূপ হ’ল। আৰু তেওঁৰ কাপোৰ বগা চক্‌মকীয়া হ’ল।
\v 30 তাতে চোৱা, দুজন মানুহ, অৰ্থাৎ মোচি আৰু এলিয়াই তেওঁৰ সৈতে কথা-বাৰ্ত্তা হৈছিল; তেওঁলোকে জ্যোতিৰ্ম্ময় হৈ দেখা দি,
\v 31 তেওঁ যি মৃত্যুযাত্ৰা যিৰূচালেমত সিদ্ধ কৰিব, সেই বিষয়ৰ কথা কৈ আছিল।
\v 32 কিন্তু পিতৰ আৰু তেওঁৰ লগৰ কেইজনৰ বৰ টোপনি ধৰিছিল; তথাপি জাগি থাকি, তেওঁৰ প্ৰভাৱ আৰু তেওঁৰ ওচৰত থকা সেই দুজন মানুহক দেখা পালে।
\v 33 তেওঁলোকে তেওঁৰ ওচৰৰ পৰা যাবলৈ ধৰোঁতে, পিতৰে যীচুক ক’লে, হে নাথ, ইয়াত থকা আমাৰ ভাল; আৰু আমি আপোনালৈ এটা, মোচিলৈ এটা, এলিয়ালৈ এটা, এই তিনিটা পঁজা সাজো; ইয়াকে নুবুজিয়েই ক’লে।
\v 34 এই কথা কঁওতেই, এচমকা মেঘ আহি তেওঁলোকক ছাঁ কৰি ধৰিলে; তাতে মেঘ সোমাঁওতে, তেওঁলোকৰ ভয় লাগিল।
\v 35 তেতিয়া সেই মেঘৰ পৰা এই বাণী হ’ল যে, এওঁ মোৰ পুত্ৰ, মোৰ মনোনীত জন, এওঁৰ কথা শুনা।
\v 36 সেই বাণী হোৱা মাত্ৰে, যীচুক অকলে দেখা গৈছিল আৰু তেওঁলোকে যি দেখিছিল, তাৰ একো কথা সেই সময়ত কাকো নকৈ মনে মনে থাকিল।
\p ভূতে ধৰা এটা ল’ৰাক সুস্থ কৰা আৰু শিক্ষা দিয়া
\v 37 তাৰ পাছদিনা তেওঁলোক পৰ্ব্বতৰ পৰা নামিলত, বহু মানুহৰ এটা দল তেওঁৰ আগত উপস্থিত হ’ল।
\v 38 তেতিয়া চোৱা, সেই মানুহবিলাকৰ মাজৰ পৰা এজনে ৰিঙিয়াই ক’লে, হে গুৰু, মই মিনতি কৰোঁ, মোৰ লৰালৈ দৃষ্টি কৰক; কিয়নো সি মোৰ একেটি ল’ৰা।
\v 39 আৰু চাওক, আত্মাই তাক ধৰাত, সি অকস্মাতে আটাহ পাৰে, আৰু তাক মুচৰিলে মুখৰ ফেন ওলায়, আৰু তাক আঘাত কৰি বৰ কষ্টেৰে এৰি যায়।
\v 40 আৰু তাক খেদাবলৈ আপোনাৰ শিষ্যবিলাকক মিনতি কৰিলোঁ; কিন্তু তেওঁলোকে নোৱাৰিলে।
\v 41 তেতিয়া যীচুৱে উত্তৰ দি ক’লে, হে অবিশ্বাসী আৰু অপথে যোৱা বংশ, মই কিমান কাল নো তোমালোকৰ লগত থাকি তোমালোকক সহিম? তোমাৰ পুতেৰাক ইয়ালৈ আনা।
\v 42 তাতে সি আহোঁতেই, ভূতে তাক আছাৰ মাৰি পেলাই, বৰকৈ মুচৰিলে। কিন্তু যীচুৱে সেই অশুচি আত্মাক ডাবি দি, ল’ৰাক ভাল কৰি, বাপেকৰ হাতত শোধাই দিলে।
\v 43 তাতে ঈশ্বৰৰ মাহাত্ম্যত সকলোৱে বিস্ময় মানিলে।
\v 44 কিন্তু তেওঁ কৰা সকলো কৰ্ম্মত আটাইবিলাকে বিস্ময় মানি থাকোঁতে, তেওঁ শিষ্যবিলাকক ক’লে, এই সকলো কথা তোমালোকে মনত ৰাখা; কিয়নো মানুহৰ পুত্ৰক মানুহবিলাকৰ হাতত শোধাই দিয়া হ’ব।
\v 45 কিন্তু তেওঁলোকে সেই কথা নুবুজিলে, আৰু গম নাপাবলৈ তাক তেওঁলোকৰ পৰা গুপুতে ৰখা হ’ল; আৰু তেওঁলোকে সেই কথাৰ বিষয়ে তেওঁক সুধিবলৈ ভয় কৰিলে।
\p
\v 46 পাছে, তেওঁলোকৰ মাজত কোন শ্ৰেষ্ঠ, এই কথা লৈ তেওঁলোকৰ বাদ-বিচাৰ হৈছিল।
\v 47 কিন্তু যীচুৱে তেওঁলোকৰ মনৰ বিবেচনা বুজি, ল’ৰা এটিক লৈ, নিজৰ কাষত থৈ,
\v 48 তেওঁলোকক ক’লে, যিকোনোৱে এই ল’ৰাটিক মোৰ নামেৰে গ্ৰহণ কৰে, তেওঁ মোকে গ্ৰহণ কৰে, আৰু যিকোনোৱে মোক গ্ৰহণ কৰে, তেওঁ মোক পঠোৱা জনাকো গ্ৰহণ কৰে; কিয়নো তোমালোকৰ সকলোৰে মাজত যি জন আটাইতকৈ সৰু, সেই জনেই মহান।
\v 49 পাছে যোহনে মাত লগাই ক’লে, হে নাথ, আমি এজনক আপোনাৰ নামেৰে ভূতবিলাকক খেদোৱা দেখিলোঁ; কিন্তু তেওঁ আমাৰ লগত আপোনাৰ পাছে পাছে নহাত, আমি তেওঁক নিষেধ কৰিলোঁ।
\v 50 তাতে যীচুৱে তেওঁক ক’লে, তেওঁক নিষেধ নকৰিবা; কিয়নো যিজন তোমালোকৰ বিপক্ষ নহয়, তেওঁ তোমালোকৰ সপক্ষ।
\p যীচুৱে শেষবাৰ যিৰূচালেমলৈ যাবলৈ ধৰা
\v 51 পাছে তেওঁক ওপৰলৈ নিবৰ কাল প্ৰায় পূৰ হলত, তেওঁ যিৰূচালেমলৈ যাবলৈ সেই ফাললৈ মুখ থিৰ কৰি,
\v 52 নিজৰ আগেয়ে দূতবিলাকক পঠালত, তেওঁলোকে গৈ, তেওঁলৈ যুগুত কৰিবলৈ চমৰীয়াবিলাকৰ এখন গাঁৱত সোমাল।
\v 53 কিন্তু তেওঁ যিৰূচালেমলৈ যাবলৈ উখ কৰাত, তেওঁলোকে তেওঁক গ্ৰহণ নকৰিলে।
\v 54 তাকে দেখি, যাকোব আৰু যোহন, তেওঁৰ এই দুজন শিষ্যই ক’লে, হে প্ৰভু, আকাশৰ পৰা জুই ওলাই সিহঁতক যেন ভস্ম কৰে, আমি এনে আজ্ঞা দিবলৈ আপুনি ইচ্ছা কৰে নে?
\v 55 কিন্তু তেওঁ মুখ ঘূৰাই তেওঁলোকক অনুযোগ কৰিলে।
\v 56 পাছে তেওঁলোক আন গাৱঁলৈ গ’ল।
\p
\v 57 আৰু তেওঁলোকে বাটত যাওঁতে, কোনো এজন মানুহে তেওঁক ক’লে, আপুনি য’লৈকে যায়, ত’লৈকে ময়ো আপোনাৰ পাছে পাছে যাম।
\v 58 যীচুৱে তেওঁক ক’লে, শিয়ালৰ গাঁত আৰু আকাশৰ চৰাইৰো বাহ আছে, কিন্তু মানুহৰ পুত্ৰৰ মূৰ থবলৈ ঠাই নাই।
\v 59 পাছে তেওঁ, আন এজনক ক’লে, তুমি মোৰ পাছে পাছে আহাঁ। কিন্তু তেওঁ ক’লে, হে প্ৰভু, প্ৰথমতে গৈ মোৰ পাছে পাছে আহাঁ। কিন্তু তেওঁ ক’লে, হে প্ৰভু, প্ৰথমতে গৈ মোৰ পিতৃক কবৰ দিবলৈ অনুমতি দিয়ক,
\v 60 তাতে তেওঁ তেওঁক কলে, মৃতবিলাকে নিজৰ নিজৰ মৃতবিলাকক কবৰ দিয়ক, কিন্তু তুমি গৈ, ঈশ্বৰৰ ৰাজ্যৰ কথা প্ৰচাৰ কৰা।
\v 61 আন এজনে ক’লে, হে প্ৰভু, ময়ো আপোনাৰ পাছে পাছে যাম, কিন্তু প্ৰথমতে মোৰ ঘৰৰ মানুহবিলাকৰ পৰা বিদায় লবলৈ মোক অনুমতি দিয়ক।
\v 62 যীচুৱে তেওঁক ক’লে, যি কোনোৱে নাঙলত হাত দি পাছফাললৈ ঘূৰি চায়, তেওঁ ঈশ্বৰৰ ৰাজ্যৰ উপযুক্ত নহয়।
\p যীচুৱে সত্তৰ জনক নিযুক্ত কৰি পঠিওৱা
\c 10
\cl ১০ অধ্যায়।
\p
\v 1 এইবোৰ কথাৰ পাছত প্ৰভুৱে আন সত্তৰ জনক নিযুক্ত কৰি, তেওঁ যি যি নগৰ আৰু ঠাইলৈ যাব, সেই সেই ঠাইলৈ দুজন দুজনকৈ নিজৰ আগেয়ে পঠালে।
\v 2 আৰু তেওঁলোকক ক’লে, শস্য সৰহ, কিন্তু বনুৱা তাকৰ; এই হেতুকে নিজৰ শস্য-ক্ষেত্ৰলৈ বনুৱাবিলাকক পঠাই দিবলৈ, শস্যৰ গৰাকীক প্ৰাৰ্থনা কৰা।
\v 3 তোমালোক যোৱা; চোৱা, ৰাংকুকুৰৰ মাজৰ মেৰ পোৱালিস্বৰূপ তোমালোকক মই পঠাইছোঁ।
\v 4 তোমালোকে মোনা, বা জোলোঙা, বা পাদুকা নলবা; আৰু বাটত কাকো নমস্কাৰ নকৰিবা।
\v 5 আৰু যি কোনো ঘৰত তোমালোকে সোমোৱা, তাতে প্ৰথমতে কবা, এই ঘৰৰ কুশল হওক।
\v 6 যদি তাত কুশলৰ পাত্ৰ থাকে, তেন্তে তোমালোকৰ কুশল তাৰ ওপৰত থাকিব; কিন্তু যদি নাই, তেন্তে তোমালোকলৈ উলটি আহিব।
\v 7 আৰু তেওঁলোকে যি দিয়ে, তাক ভোজন-পান কৰি সেই ঘৰতে থাকিবা; কিয়নো বনুৱা তাৰ বেচৰ যোগ্য। এঘৰৰ পৰা এঘৰলৈ নাযাবা।
\v 8 আৰু কোনো নগৰত সোমালে, মানুহবিলাকে যদি তোমালোকক গ্ৰহণ কৰে, তেন্তে তোমালোকৰ আগত যিহকে থয়, তাকে ভোজন কৰিবা;
\v 9 তাত থকা নৰিয়াবিলাকক সুস্থ কৰিবা, আৰু ঈশ্বৰৰ ৰাজ্য তোমালোকৰ ওচৰ পালেহি বুলি তেওঁবিলাকক ক’বা।
\v 10 কিন্তু কোনো নগৰত সোমালে, মানুহবিলাকে যদি তোমালোকক গ্ৰহণ নকৰে, সেই নগৰৰ আলিবাটলৈ গৈ, এই কথা ক’বা,
\v 11 তোমালোকৰ নগৰৰ যি ধূলিও আমাৰ ভৰিত লাগি আছে, তাক তোমালোকলৈ মচি পেলাওঁ; তথাপি ঈশ্বৰৰ ৰাজ্য পালেহি বুলি জানিবা।
\v 12 মই তোমালোকক কঁও, সেই মহা-বিচাৰৰ দিনত, সেই নগৰৰ দশাতকৈ চদোমৰ দশা সহিবলৈ লঘু হ’ব।
\p
\v 13 হায় হায় কোৱাচীন! হায় হায় বৈৎচৈদা! তোমালোক সন্তাপৰ পাত্ৰ; কিয়নো তোমালোকৰ মাজত যিবোৰ পৰাক্ৰম-কাৰ্য্য কৰা হৈছিল, সেইবোৰ কাৰ্য্য তূৰ আৰু চীদোনত কৰা হোৱা হ’লে, তাৰ নিবাসীবিলাকে বহুদিনৰ আগেয়ে চট পিন্ধি, ছাইত বহি, মন পালটালেহেঁতেন।
\v 14 কিন্তু মহাবিচাৰত তোমালোকৰ দশাতকৈ তূৰ আৰু চীদোনৰ দশা সহিবলৈ লঘু হ’ব।
\v 15 আৰু হে কফৰনাহূম, তুমি স্বৰ্গলৈ তোলা হ’বা নে? তুমি নৰকলৈহে পেলোৱা হ’বা।
\p
\v 16 কিন্তু যি কোনোৱে তোমালোকৰ কথা শুনে, তেওঁ মোৰো কথা শুনে; যি কোনোৱে তোমালোকক অগ্ৰাহ্য কৰে, তেওঁ মোকো অগ্ৰাহ্য কৰে; আৰু যিকোনোৱে মোক অগ্ৰাহ্য কৰে, তেওঁ মোক পঠোৱা জনাকো অগ্ৰাহ্য কৰে।
\v 17 পাছে সেই সত্তৰ জনে আনন্দেৰে উলটি আহি ক’লে, হে প্ৰভু, আপোনাৰ নামৰ দ্বাৰাই ভূতবোৰ আমাৰ বশীভূত হয়।
\v 18 তেওঁ তেওঁলোকক কলে, স্বৰ্গৰ পৰা বিজুলীৰ নিচিনাকৈ, মই চয়তানক পৰা দেখিলোঁ।
\v 19 চোৱা, সাপ আৰু কেঁকোৰা-বিছা গচকিবলৈ, আৰু শত্ৰুৰ সকলো পৰাক্ৰমৰ ওপৰত তোমালোকক ক্ষমতা দিলোঁ; তাতে একোৱে তোআলোকৰ কোনো প্ৰকাৰে হানি নকৰিব।
\v 20 তথাপি আত্মাবোৰ যে তোমালোকৰ বশীভূত হয়, এই কথাত আনন্দ নকৰি, তোমালোকৰ নাম যে স্বৰ্গত লিখা আছে, তাৰ নিমিত্তে আনন্দ কৰা।
\p
\v 21 সেই ক্ষণতে তেওঁ পবিত্ৰ আত্মাত উল্লাসিত হৈ ক’লে, হে পিতৃ, স্বৰ্গ আৰু পৃথিবীৰ প্ৰভু, তুমি জ্ঞানী আৰু বুদ্ধিমন্ত লোকৰ পৰা এইবোৰ কথা গুপুতে ৰাখি, শিশুবিলাকৰ আগত প্ৰকাশ কৰিলা, এই নিমিত্তে তোমাক ধন্যবাদ দিওঁ; হয় পিতৃ, সেই দৰে তোমাৰ দৃষ্টিত সন্তোষজনক হোৱাৰ নিমিত্তে, তোমাক ধন্যবাদ দিওঁ।
\v 22 মোৰ পিতৃৰ দ্বাৰাই সকলোকে মোত সমৰ্পন কৰা হৈছে আৰু পুত্ৰ নো কোন, তাক পিতৃৰ বাহিৰে, কোনেও নাজানে; আৰু পিতৃ নো কোন, তাক পুত্ৰৰ বাহিৰে, আৰু যি কোনোৰ আগত পুত্ৰই তেওঁক প্ৰকাশ কৰিবলৈ ইছ্ছা কৰে, তেওঁৰ বাহিৰে কোনেও নাজানে।
\v 23 পাছে তেওঁ তেওঁলোকৰ ফাললৈ ঘূৰি গুপুতে ক’লে, তোমালোকে যি যি দেখিছা, তাক দেখা চকুবোৰ ধন্য;
\v 24 কিয়নো মই তোমালোকক কঁও যে, তোমালোকে যি যি দেখিছা, তাক অনেক ভাববাদী আৰু ৰজাই দেখিবলৈ ইচ্ছা কৰিও, দেখিবলৈ নাপালে; আৰু তোমালোকে যি যি শুনিছা, তাক শুনিবলৈ ইচ্ছা কৰিও, শুনিবলৈ নাপালে।
\p এজন দয়ালু চমৰীয়াৰ দৃষ্টান্ত
\v 25 তেতিয়া চোৱা, এজন বিধান-পণ্ডিতে উঠি, তেওঁক পৰীক্ষা কৰি সুধিলে, হে গুৰু, মই কি কৰি অনন্ত জীৱনৰ অধিকাৰী হ’ম?
\v 26 তাতে তেওঁ ক’লে, বিধানত কি লিখা আছে? তুমি কেনেকৈ পঢ়িছা?
\v 27 তেওঁ উত্তৰ দি ক’লে, তুমি সকলো হৃদয়, সকলো প্ৰাণ, সকলো শক্তি, আৰু সকলো চিত্তেৰে তোমাৰ প্ৰভু পৰমেশ্বৰক প্ৰেম কৰা; আৰু তোমাৰ চুবুৰিয়াক নিজৰ নিচিনাকৈ প্ৰেম কৰা।
\v 28 তেতিয়া তেওঁ তেওঁক ক’লে, তুমি ঠিক উত্তৰ দিলা; ইয়াকে কৰা, তেহে জীবা।
\p
\v 29 কিন্তু তেওঁ নিজকে নিৰ্দ্দোষী কৰিবলৈ ইচ্ছা কৰি, যীচুক ক’লে, মোৰ চুবুৰীয়া নো কোন?
\v 30 তাতে যীচুৱে সমিধান দি ক’লে, এজন মানুহ যিৰূচালেমৰ পৰা যিৰীহোলৈ যাওঁতে, ডকাইতৰ হাতত পৰিল; তাতে সিঁহতে তেওঁক বিবস্ত্ৰ কৰি মৰিয়াই আধামৰাকৈ এৰি, গুচি গ’ল।
\v 31 এনেতে কোনো এজন পুৰোহিত সেই বাটেদি গৈছিল; পাছে তেওঁ তেওঁক দেখি, এফলীয়া হৈ গ’ল।
\v 32 সেইদৰে এজন লেবীয়ায়েও সেই ঠাই পাই তেওঁক দেখি, এফলীয়া হৈ গ’ল।
\v 33 কিন্তু কোনো এজন চমৰীয়াই যাত্ৰা কৰোঁতে, তেওঁৰ সেইখিনি পালেগৈ; আৰু তেওঁক দেখি মৰম লাগি,
\v 34 তেওঁ ওচৰলৈ গৈ তেওঁৰ গাত তেল আৰু দ্ৰাক্ষাৰস বাকি দি, ঘা বান্ধি দিলে; পাছে নিজৰ বাহনৰ ওপৰত বহুৱাই আলহী-ঘৰলৈ নি তেওঁক শুশ্ৰুষা কৰিলে।
\v 35 পাছ দিনা তেওঁ দুটা আধলি উলিয়াই, ঘৰৰ গৰাকীক দি ক’লে, এওঁক শুশ্ৰুষা কৰা; আৰু যি বেচি খৰচ কৰা, মই উলটি আহিলে, তাক পৰিশোধ কৰিম।
\v 36 এই তিনি জনৰ মাজত, ডকাইতৰ হাতত পৰা সেই মানুহৰ কোনজন চুবুৰীয়া বুলি ভাবিছা।
\v 37 তাতে তেওঁ ক’লে, যি জনে তেওঁক দয়া কৰিলে, তেৱেঁই। তেতিয়া যীচুৱে তেওঁক ক’লে, তুমিও গৈ সেইদৰে কৰা।
\p যীচু মাৰ্থা আৰু মৰিয়মৰ ঘৰত আলহী হৈ থকা
\v 38 পাছে তেওঁলোকে যাওঁতে যাওঁতে, তেওঁ এখন গাৱঁত সোমাল; তাতে মাৰ্থা নামেৰে এজনী তিৰোতাই তেওঁক নিজৰ ঘৰত আলহীকৈ ৰাখিলে।
\v 39 আৰু মৰিয়ম নামেৰে তেওঁৰ ভনীয়েকে, প্ৰভুৰ চৰণৰ ওচৰত বহি, তেওঁৰ বাক্য শুনি থাকিল।
\v 40 কিন্তু মাৰ্থাই অনেক আল্‌পৈচান ধৰিবলৈ মোৰ ভনীয়ে যে মোক অকলেই এৰিলে, ইয়ালৈ আপুনি মন নকৰে নে? এতেকে মোক সহায় কৰিবলৈ তাইক আজ্ঞা দিয়ক।
\v 41 তাতে প্ৰভুৱে উত্তৰ দি তেওঁক ক’লে, মাৰ্থা, মাৰ্থা, তুমি অনেক বিষয়ত চিন্তিত আৰু ব্যস্ত হৈ আছা; কিন্তু প্ৰয়োজনীয় এটাহে।
\v 42 কিয়নো মৰিয়মে সেই উত্তম ভাগ মনোনীত কৰিলে; তাক তেওঁৰ পৰা নিয়া নহ’ব।
\p প্ৰার্থনাৰ বিষয়ে শিক্ষা
\c 11
\cl ১১ অধ্যায়।
\p
\v 1 পাছে তেওঁ এঠাইত প্ৰার্থনা কৰি আছিল; তাক কৰি এটালত, তেওঁৰ এজন শিষ্যই তেওঁক কলে, হে প্ৰভু যোহনে যেনেকৈ তেওঁৰ শিষ্য বিলাকক প্ৰার্থনা কৰিবলৈ শিকালে, আপুনিও তেনেকৈ আমাক শিকাওক।
\v 2 তাতে তেওঁ তেওঁলোকক কলে, তোমালোকে প্ৰার্থনা কৰা সময়ত এইদৰে কোৱা, হে পিতৃ, তোমাৰ নাম পূজনীয় হওক; তোমাৰ ৰাজ্য হওক;
\v 3 আমাৰ প্ৰয়োজনীয় আহাৰ আমাক দিনে দিনে দিয়া।
\v 4 আমাৰ পাপ ক্ষমা কৰা ; কিয়নো আমিও নিজৰ নিজৰ ধৰুৱাক ক্ষমা কৰোঁ। আৰু আমাক পৰিক্ষালৈ নিনিবা।
\p
\v 5 তেওঁ তোমালোকক আৰু কলে, তোমালোকৰ মাজৰ যাৰ বন্ধু আছে, তেওঁ যদি মাজ নিশা তেওঁৰ ওচৰলৈ গৈ কয়, হে বন্ধু মোক তিনিটা পিঠা ধাৰে দিয়া ;
\v 6 কিয়নো মোৰ ঘৰলৈ এজন পঠিক বন্ধু আহিল, তেওঁক সুধিবলৈ মোৰ একো নাই;
\v 7 তেনেহলে সেই বন্ধুৱে মোক দিগ নিদিবা, এতিয়া দুৱাৰ বন্ধ ,আৰু মোৰ সন্তানকেইটি শুই আছে, তোমাক দিবলৈ উঠিব নোৱাৰো, ভিতৰৰ পৰা এনে উত্তৰ দিব নে?
\v 8 মই তোমালোকক কও, বন্ধু হোৱা হেতুকে উঠি নিদিলেও, ঘনে ঘনে খুজি থকাত, তেওঁ তেওঁৰ যিমান প্ৰয়োজন, সিমান তেওঁক দিব।
\v 9 মই তোমালোকক কওঁ, খোজা তেহে তোমালোকক দিয়া হব; বিচাৰা তেহে পাবা; দুৱাৰত টুকুৰিওৱা, তেহে তোমালোকলৈ দুৱাৰ মুকলি কৰা হব।
\v 10 কিয়নো যেয়ে খোজে, সেয়ে পায়; যেয়ে বিচাৰে, সেয়ে দেখা পায়; আৰু যেয়ে টুকুৰিয়াই, তেওঁলৈকে দুৱাৰ মুকলি কৰা হব।
\v 11 তোমালোকৰ মাজত কোনজন বাপেকে পুতেকক পিঠা খুজিলে, তেওঁ তাক শিল দিব? বা মাছ খুজিলে , মাছৰ সলনি তাক সাপ দিব?
\v 12 নাইবা কণী খুজিলে তাক কেঁকোৰা-বিছা দিব ?
\v 13 এতেকে তোমালোকে দুর্জন হৈয়ো নিজ নিজ সন্তান-বিলাকক যদি ভাল বস্তু দিব জানা, তেন্তে তাতকৈয়ো তোমালোকৰ স্বর্গত থকা পিতৃয়ে, তেওঁত খোজাবিলাকক পবিত্ৰ আত্মা নিদিব নে? ভূতবিলাকৰ বিষয়ে শিক্ষা
\v 14 পাছে তেওঁ এটা বোবা ভূতক দেখাইছিল ; আৰু ভূত বাহিৰ হৈ যোৱাত, সেই বোবা মানুহে কথা কবলৈ ধৰিলে ; তাতে লোকসমূহে বিষ্ময় মানিলে।
\v 15 কিন্তু তেওঁবিলাকৰ কোনো কোনোৱে কলে, ভূতৰ ৰজা বেলচববৰ দ্বাৰাই এওঁ ভূতবোৰক খেদায়।
\v 16 আন কোনোবিলাকে তেওঁক পৰীক্ষা কৰিবলৈ, তেওঁক আকাশৰ পৰা এটা চিন খুজিলে।
\v 17 কিন্তু তেওঁ তেওঁবিলাকৰ মনৰ ভাব জানি তেওঁবিলাকক কলে, যি কোনো ৰাজ্য নিজৰ বিৰুদ্ধে ভিন ভিন হয়, সেই ৰাজ্য উছন্ন হয়, আৰু ঘৰৰ ওপৰত ঘৰ পৰে।
\v 18 আৰু চয়তানে নিজৰ বিৰুদ্ধে যদি ভিন ভিন হয়, তেন্তে তাৰ ৰাজ্য কেনেকৈ থাকিব?
\v 19 মই যদি বেলচবূবৰ দ্বাৰাই ভূতবোৰক খেদাও, তেন্তে তোমালোকৰ পুতেৰাঁহত কাৰ দ্বাৰাই খেদায়? এই হেতুকে তেওঁবিলাক তোমালোকৰ বিচাৰক হব।
\v 20 কিন্তু মই যদি ঈশ্বৰৰ আঙুলিৰে ভূতবোৰক খেদাওঁ, তেন্তে ঈশ্বৰৰ ৰাজ্য অবশ্যে তোমালোকৰ ওচৰ পালেহি।
\v 21 যেতিয়া বলবান জনে অস্ত্ৰ-শস্ত্ৰৰে ভালকৈ যুগুত হৈ, নিজৰ চোতালত পহৰা দিয়ে, তেতিয়া তেওঁৰ সম্পত্তি ঠিকে থাকে;
\v 22 কিন্তু যেতিয়া তেওঁতকৈ বলবান এজনে আহি তেওঁক পৰাজয় কৱে, তেতিয়া যি অস্ত্ৰ শস্ত্ৰত তেওঁৰ বিশ্বাস আছিল, সেই সকলোকে তেওঁ কাঢ়ি নি, লুট কৰা বস্তু ভাগ বাটি লয়।
\v 23 যি কোনো মোৰ ফলীয়া নহয় তেওঁ মোৰ বিপক্ষ ; আৰু যি কোনোৱে মোৰে সৈতে নচপায়, তেওঁ সিচি পেলায়।
\p
\v 24 যেতিয়া অশুচি আত্মা কোনো মানুহৰ পৰা ওলায় যায় তেতিয়া সি পাণী নথকা ঠাইবোৰত ফুৰি ফুৰি জিৰণি বিচাৰে ; তাকে নাপাই সি কয়, মই ঘৰৰ পৰা ওলাই আহিলোঁ, মোৰ সেই ঘৰলৈকে ওলটি যাম।
\v 25 পাছে আহি, তাক সৰা পোচা আৰু সজোৱা-পৰোৱা দেখে।
\v 26 তেতিয়া সি গৈ নিজতকৈ দুষ্ট আন সাতোটা আত্মা লগত লৈ, তাতে সোমাই নিবাস কৰে; সেই মানুহৰ শেষ অবস্থা প্ৰথম অবস্থাতকৈও বেয়া হৈ যায়।
\p
\v 27 এই কথা কওতে, এজনী তিৰোতাই লোক সমূহৰ মাজৰ পৰা বৰ মাতেৰে তেওঁক কলে, আপোনাক যি গর্ভে ধৰিলে, আৰু স্তন পান কৰিলে, সেই বোৰ ধন্য।
\v 28 তেওঁ কলে, হয়, তথাপি যিবিলাকে ঈশ্বৰৰ বাক্য শুনি পালন কৰে, তেওঁবিলাক ধন্য।
\p সৰলতাৰ বিষয়ে শিক্ষা
\v 29 আৰু লোকসমূহ তেওঁৰ ওচৰত গোট খোৱা সময়ত, তেওঁ কবলৈ ধৰিলে, বোলে এই কালৰ মানুহ দুর্জন মানুহ; ইহতে চিন বিচাৰে কিন্তু যোনাৰ চিনৰ বাহিৰে আন কোনো চিন ইহতক দিয়া নহব।
\v 30 কিয়নো যোনা যেনেকৈ নীনবিয়া লোকলৈ চিন হৈছিল, তেনেকৈ এই কালৰ লোকলৈ মানুহৰ পুত্ৰই চিন হব।
\v 31 দক্ষিণ দেশৰ ৰাণীয়ে মহাবিচাৰত এই কালৰ মানুহবিলাকে সৈতে উঠি, ইহতক দোষী কৰিব ; কিয়নো তেওঁ চলোমনৰ জ্ঞানৰ কথা শুনিবলৈ পৃথিবীৰ সীমাৰ পৰা আহিল; কিন্তু চোৱা, চলোমনতকৈয়ো মহান এজন ইয়াতে আছে।
\v 32 মহা-বিচাৰত নীনবি নগৰৰ মানুহবিলাকে এই কালৰ লোকবিলাকে সৈতে থিয় হৈ, ইহতক দোষী কৰিব; কিয়নো তেওঁবিলাকে যোনাৰ ঘোষনাত মন পালটালে, কিন্তু চোৱা যোনাতকৈয়ো মহান এজন ইয়াত আছে।
\v 33 কোনেও চাকি লগাই, গুপুত ঠাইত বা দোণৰ তলত নথয়; কিন্তু ভিতৰলৈ সোমোৱাবিলাকে পোহৰ দেখিবলৈ, গছাৰ ওপৰতহে থয়।
\v 34 তোমাৰ চকুৱেই শৰীৰৰ প্ৰদীপ; যেতিয়া তোমাৰ চকু ভালে থাকে, তেতিয়া তোমাৰ গোটেই শৰীৰ দিপ্তীময় হয়; কিন্তু যেতিয়া বেয়া থাকে, তেতিয়া তোমাৰ শৰীৰ অন্ধকাৰময় হয়।
\v 35 এতেকে তোমাৰ ভিতৰত থকা পোহৰ, আন্ধাৰ হৈছে নে নাই, তাক চোৱা।
\v 36 এতেকে যদি তোমাৰ গোটেই শৰীৰ দিপ্তীময়, আৰু তাৰ কোনো ভাগ অন্ধকাৰময় নহয়, তেন্তে প্ৰদীপে উজ্বল ৰশ্মিৰে তোমাক দীপ্তি দিলে, যি ৰূপ হয়, সেই দৰে গোটেইটো দীপ্তিময় হব। আন্তৰিক অশুচিতাৰ বিষয়ে শিক্ষা
\v 37 এই কথা কওতে এজন ফৰাচীয়ে তেওঁৰ লগত ভোজন কৰিবলৈ তেওঁক নিমন্ত্ৰণ কৰিলে; তাতে তেওঁ ভিতৰলৈ সোমাই ভোজনত বহিলগৈ।
\v 38 কিন্তু তেওঁ ভোজনৰ আগেয়ে জোবোৰা মৰা নাই; ইয়াকে দেখি, সেই ফৰাচীয়ে বিষ্ময় মনিলে।
\v 39 তেতিয়া প্ৰভুৱে তেওঁক কলে, তোমালোক ফৰাচীবিলাকেতো বাটি কাঁহিৰ বাহিৰ ফাল নিকা কৰাই ; কিন্তু তোমালোকৰ ভিতৰফাল অপহৰণ আৰু দুর্জনালিৰে পৰিপূর্ণ।
\v 40 হে নিব্বোধবিলাক, যি জনে বাহিৰফালে স্ৰজিলে সেই জনে ভিতৰফালো স্ৰজন নকৰিলেনে?
\v 41 কিন্তু কাহী-বাটিৰ ভিতৰত যি আছে, তাক দান কৰা; তাতে চোৱা, সকলো বস্তু তোমালোকলৈ শুচি হয়।
\p
\v 42 কিন্তু হায় হায় ফৰাচীবিলাক ! তোমালোক সন্তাপৰ পাত্ৰ ; কিয়নো তোমালোকে পদিনা,আৰুদ,আদি কৰি সকলো শাকৰ দশম ভাগ দান কৰিছা ; কিন্তু ন্যায় বিচাৰ আৰু ঈশ্বৰৰ প্ৰেম এৰিলা; কিন্তু এইবোৰ পালন কৰা, সেইবোৰকো নেৰা তোমালোকৰ উচিত।
\v 43 হায় হায় ফৰাচীবিলাক ! তোমালোক সন্তাপৰ পাত্ৰ; কিয়নো তোমালোকৰ নাম-ঘৰত প্ৰধান আসন, আৰু হাট-বজাৰত নমস্কাৰ এইবোৰ ভাল পোৱা।
\v 44 হায় হায় ! তোমালোক সন্তাপৰ পাত্ৰ; কিয়নো যি মৈদামৰ ওপৰে মানুহবিলাকে নাজানিয়েই অহা যোৱা কৰে, এনে অদৃশ্য মৈদামৰ নিচিনা তোমালোক।
\p
\v 45 তেতিয়া বিধান পণ্ডিত এজনে উত্তৰ দি তেওঁক কলে, হে গুৰু এইবোৰ কথা কোৱাত আপুনি আমাকো অপমান কৰিছে।
\v 46 তাতে তেওঁ কলে হায় হায় বিধান পণ্ডিতবিলাক ! তোমালোক সন্তাপৰ পাত্ৰ ; কিয়নো তোমালোকে মানুহৰ ওপৰত অসহনীয় ভাৰ বোজা দিয়া, কিন্তু নিজে এটা আঙুলিৰেও সেই ভাৰ নুচুৱা।
\v 47 হায় হায়! তোমালোক সন্তাপৰ পাত্ৰ; কিয়নো তোমালোকে ভাববাদীসকলৰ মৈদাম বান্ধিছা ; কিন্তু তোমালোকৰ পূর্ব পুৰুষসকলেহে তেওঁবিলাকক বধ কৰিলে।
\v 48 ইয়াত তোমালোক সাক্ষী হৈছা আৰু নিজ পূর্ব পুৰুষসকলৰ কর্ম্মত সন্মত আছা; কিয়নো তেওঁবিলাকে সেইসকলক বধ কৰিলে; আৰু তোমালোকে মৈদাম বান্ধিছা।
\v 49 ইয়াৰ কাৰণে ঈশ্বৰৰ জ্ঞানেও কলে, ভাববাদী আৰু পাচনিবিলাকক তেওঁবিলাকলৈ পঠাম; কিন্তু তেওঁবিলাকৰ কোনোক তেওঁবিলাকে বধ কৰিব, কোনোক তাড়না কৰিব,
\v 50 তাতে হেবলৰ ৰক্তপাতৰে পৰা, বেদিৰে মন্দিৰৰে মাজত হত হোৱা জখৰিয়াৰ ৰক্তপাতলৈকে, জগত স্থাপন কৰাৰে পৰা হত হোৱা সকলো ভাববাদীৰ ৰক্ত এই কালৰ লোকৰ পৰা লোৱা হব।
\v 51 হয়, মই তোমালোকক কওঁ, এই কালৰ লোকৰ পৰাহে লোৱা হব।
\v 52 হায় হায় বিধান পণ্ডিতবিলাক ! তোমালোক সন্তাপৰ পাত্ৰ ; কিয়নো তোমালোকে জ্ঞান চাবি কাঢ়ি নিলা; তোমালোকে নিজেও নোসোমালা, আৰু সোমাবলৈ ধৰাবিলাককো বাধা কৰিলা।
\p
\v 53 তেওঁ তাৰ পৰা ওলালত, অধ্যাপক আৰু ফৰাচীবিলাকে তেওঁৰ মুখৰ কথাত কোনো দায় ধৰিবলে ছল বিচাৰি,
\v 54 তেওঁক বৰকৈ উদগাই অনেক বিষয়ৰ কথা কোৱাবলৈ ধৰিলে।
\c 12
\cl কপট আৰু লোভৰ বিষয়ে যীচুৰ শিক্ষা
\p
\v 1 এনেতে অযুত অযুত লোকসমূহ গোট খালত, তেওঁবিলাকৰ মাজত গচকা-গচকি হল; তেতিয়া তেওঁ প্ৰথমে তেও২ৰ শিষ্য বিলাকক কবলৈ ধৰিলে, ফৰাচীবিলাকৰ খমিৰ অর্থাৎ কপটলৈ সাবধান হোৱা।
\v 2 কিন্তু যি প্ৰকাশিত নহব এনো কোনো ঢাকি থোৱা বস্তু নাই; আৰু যি জানিব পৰা নহব, এনে লুকুৱা বস্তু নাই।
\v 3 এতেকে তোমালোকে আন্ধাৰত যি যি কথা কলা, তাক পোহৰত শুনা যাব; আৰু ভিতৰৰ কোঠালিত তোমালোকে কাণে কাণে যি কলা, তাক ঘৰৰ ওপৰৰ ওপৰৰ পৰা ঘোষনা কৰা হব।
\p
\v 4 আৰু হে মোৰ বন্ধু বিলাক, মই তোমালোকক কঁও, যিবিলাকে শৰীৰক বধ কৰে, তাৰ পাছত একো কৰিব নোৱাৰে, তেওঁবিলাকলৈ ভয় নকৰিবা।
\v 5 কিন্তু কোন জনালৈ ভয় কৰিব লগা তাক মই তোমালোকক জনাওঁ; বধ কৰাৰ পাছত নৰকত পেলাবৰো যি জনাৰ ক্ষমতা আছে, তেওঁলৈ ভয় কৰা; হয় মই তোমালোকক কওঁ তেওঁলৈকে ভয় কৰা।
\v 6 পাঁচোটা ঘৰ-চিৰিকা দুই পইচালৈ নেবেচে নে? তথাপি সেইবোৰৰ এটাকো ঈশ্বৰৰ আগত পাহৰা নাযায়।
\v 7 কিন্তু তোমালোকৰ মূৰৰ সকলো চুলিও গনা হৈছে। ভয় নকৰিবা; তোমালোক অনেক ঘৰ-চিৰিকাতকৈ বহুমূলীয়া।
\p
\v 8 মই তোমালোকক আৰু কঁও, মানুহবিলাকৰ আগত যি কোনোৱে মোক স্বীকাৰ কৰে, মানুহৰ পুত্ৰয়ো ঈশ্বৰৰ দূতবিলাকৰ আগত তেওঁক স্বীকাৰ কৰিব।
\v 9 কিন্তু মানুহবিলাকৰ আগত যি কোনোৱে মোক অস্বীকাৰ কৰে,ঈশ্বৰৰ দূতবিলাকৰ আগত তেওঁকো অস্বীকাৰ কৰা হব।
\v 10 আৰু যি কোনোৱে মানুহৰ পুত্ৰৰ অহিতে কথা কয়, তেওঁক ক্ষমা কৰা হব। কিন্তু পবিত্ৰ আত্মাৰ অহিতে নিন্দা কৰা জনক ক্ষমা কৰা হব; কিন্তু পবিত্ৰ আত্মাৰ আহিতে নিন্দা কৰা জনক ক্ষমা কৰা নহব।
\v 11 আৰু যেতিয়া তেওঁলোকে নাম-ঘৰলৈ, আৰু আধিপত্য আৰু ক্ষমতা পোৱাবিলাকৰ আগলৈ তোমালোকক লৈ যাব, তেতিয়া কেনেকৈ কি উত্তৰ দিব, বা কি কথা কব লাগে, তালৈ চিন্তিত নহবা;
\v 12 কিয়নো যি যি কব লগীয়া তাক পবিত্ৰ আত্মাই সেই মু্‌হুর্ততেই তোমালোকক শিকাই দিব।
\p
\v 13 পাছে লোকসমূহৰ মাজৰ পৰা এজনে তেওঁক কলে, হে গুৰু, পৈতৃক ধন মোৰে সৈতে ভাগ কৰিবলৈ, মোৰ ককাইক আজ্ঞা দিয়ক।
\v 14 কিন্তু তেওঁ তেওঁক কলে, হে মানুহ, তোমালোকৰ ওপৰত বিচাৰক বা ভাগ কৰোতা মোক কোনে পাতিলে?
\v 15 আৰু তেওঁ তেওঁবিলাকক কলে, সকলো লোভৰ পৰা নিজকে ৰাখি, সাবধানে থাকিবা; কিয়নো উপচি পৰিলেও মানুহৰ জীবন তেওঁৰ সম্পত্তিৰে নহয়।
\v 16 পাছে তেওঁ তেওঁবিলাকক এটা দৃষ্টান্ত দি কলে, এজন ধনী মানুহৰ মাটিত বহু শষ্য উৎপন্ন হৈছিল ।
\v 17 তাতে তেওঁ মনতে ভাবি কলে, মোৰ শষ্য সামৰিবলৈ ঠাই নাই; মই কি কৰিম?
\v 18 পাছে তেওঁ কলে, মই ইয়াকে কৰিম, ভড়ালবোৰ ভাঙি, বৰ বৰ ভড়াল সাজিম, আৰু তাতে মোৰ সকলো শষ্য আৰু বস্তু সামৰি থম।
\v 19 আৰু মোৰ প্ৰাণক কম, হে প্ৰাণ অনেক বছৰলৈ তোমাৰ অনেক বস্তু সাচি থোৱা হৈছে; জিৰাই সতাই থাকা; ভোজন পান কৰি ৰং কৰা।
\v 20 কিন্তু ঈশ্বৰে তেওঁক কলে, হে নির্ব্বোধ আজি ৰাতি তোমাৰ প্ৰাণ নিয়া হব; তাতে যিবোৰ বস্তু যুগুত কৰি থলা, সেইবোৰ কাৰ হব?
\v 21 যি জনে ঈশ্বৰলৈ ধনবান নহয়, নিজলৈ ধন সাঁচি থয়, তেওঁ তেনেকুৱা।
\p
\v 22 পাছে তেওঁ তেওঁৰ শিষ্যবিলাকক কলে, এই হেতুকে মই তোমালোকক কঁও তোমালোকে কি খাম বুলি প্ৰাণৰ নিমিত্তে, আৰু কি পিন্ধিম বুলি শৰীৰৰ নিমিত্তে চিন্তা নকৰিবা।
\v 23 কিয়নো আহাৰতকৈ প্ৰাণ, বস্ত্ৰতকৈ শৰীৰ শ্ৰেষ্ট।
\v 24 কাউৰীবোৰলৈ গমি চোৱা; সিহতে নবয় ,নাদায়; সিহতৰ ভৰাল বা মেৰ নাই; তথাপি ইশ্বৰে সিহতক আহাৰ দিয়ে। তোমালোক চৰাইতকৈ কিমান বহুমূলীয়া।
\v 25 আৰু তোমালোকৰ মাজত কোনে চিন্তা কৰি নিজৰ আয়ুস এহাতকে বঢ়াব পাৰে?
\v 26 এতেকে তোমালোকে যদি আটাইতকৈ সৰুটোক কৰিব নোৱাৰা, তেন্তে আন আন বিষয় কিয় চিন্তা কৰা।
\v 27 আৰু পথাৰৰ কানাৰি ফুল কেনেকৈ বাঢ়ে, তাক গমি চোৱা; সেইবোৰে শ্ৰম নকৰে আৰু সূতাও নাকাটে; মই তোমালোকক কঁও চলোমন তেওঁৰ সকলো ঐশ্বয্যৰে সৈতেও সেইবোৰৰ এটাৰ নিচিনা বিভূষিত নাছিল।
\v 28 কিন্তু পথাৰত থকা যি বন, আজি আছে কাইলৈ জুই শালত পেলোৱা হব, তাকো যদি ঈশ্বৰে এইদৰে ভূষিত কৰে, তেন্তে হে অল্প-বিশ্বাসীবিলাক, তাতোকৈয়ো তোমালোকক ভূষিত নকৰিব নে?
\v 29 আৰু তোমালোকে কি খবা , কি পান কৰিবা এইবোৰ তোমালোকেও নিবিচাৰিবা; আৰু অস্থিৰ নহবা।
\v 30 কিয়নো জগতৰ জাতিবিলাকে এইসকলো বিচাৰে; আৰু এইবোৰ তোমালোকৰো প্ৰয়োজন আছে বুলি তোমাৰ পিতৃয়ে জানে।
\v 31 কিন্তু তোমালোকে তেওঁৰ ৰাজ্য বিচাৰা; তাতে এইবোৰ তোমালোকক দিয়া হব।
\p
\v 32 হে তাকৰ জাকটি, ভয় নকৰিবা; কিয়নো তোমালোকক ৰাজ্য দিবলৈ, তোমালোকৰ পিতৃ প্ৰসন্ন হৈছে।
\v 33 তোমালোকৰ যি যি আছে তাক বেচি দান কৰা, আৰু যি ঠাইলৈ চুৰ ওচৰ নাচাপে, আৰু যত পোকেও নষ্ট নকৰে, এনে স্বর্গত, নিজৰ নিমিত্তে পুৰণি হৈ নোযোৱা মোনা যুগুত কৰি অক্ষয় ধন সাচি থোৱা।
\v 34 কিয়নো যতে তোমালোকৰ ধন, ততে তোমালোকৰ মনো হব।
\p
\v 35 তোমালোকৰ ককাল বান্ধা, আৰু চাকি জ্বলা হৈ থাওক;
\v 36 আৰু বিয়াৰ পৰা আহি দুৱাৰত টুকুৰিয়ালে তেতিয়াই দুৱাৰ মেলিবলৈ নিজ নিজ প্ৰভুলৈ বাট চাই থাকা মানুহবিলাকৰ নিচিনা তোমালোকো হোৱা।
\v 37 প্ৰভু আহি যি দাসবিলাকক পৰ দি থকা দেখে, তেওঁবিলাক ধন্য; মই তোমালোকক স্বৰূপকৈ কঁও, তেওঁ নিজৰ ককাল বান্ধি , তেওঁবিলাকক ভোজনত বহুৱাই,ওচৰলৈ আহি নিজে তেওঁবিলাকক বাঢ়ি দিব।
\v 38 আৰু তেওঁ দ্বীতিয় বা তৃতীয় পৰত আহি, যদি সেইদৰেই দেখে তেন্তে তেওঁবিলাক ধন্য।
\v 39 আৰু কোন পৰত চোৰ আহিব, তাক গৃহস্তে জনা হলে, পৰ দি থাকি সিন্ধি দিবলৈ নিজৰ ঘৰ এৰি নিদিলেহেঁতেন, ইয়াক তোমালোকে জানা।
\v 40 তোমালোকো যুগুত হৈ থাকা; কিয়নো যি ক্ষণত তোমালোকে নাভাবা, সেই ক্ষণতে মানুহৰ পুত্ৰ আহিব।
\p
\v 41 তেতিয়া পিতৰে কলে, হে প্ৰভু আমালৈ এই দৃষ্টান্ত কলে নে নাইবা সকলোলৈকে কৈছে?
\v 42 তাতে প্ৰভুৱে কলে নিজ ভৃত্যবিলাকক উচিত সময়ত নিৰূপিত আহাৰ দিবলৈ, প্ৰভুৱে সিহঁতৰ ওপৰত যাক গৰাকী পাতিব এনে বিশ্বাসী আৰু বুদ্ধিমান ঘৰগিৰী কোন?
\v 43 প্ৰভু অহা কালত যাক এনে কৰা দেখে সেই দাস ধন্য।
\v 44 মই তোমালোকক সচাকৈ কঁও তেওঁ নিজৰ সব্বস্বৰ ওপৰত তাক ঘৰগিৰী পাতিব।
\v 45 কিন্তু মোৰ প্ৰভু অহা পলম আছে, ইয়াকে সেই দাসে মনতে কৈ , যদি আন বন্দী বেটিক কোবাবলৈ ধৰে, আৰু ভোজন পান কৰি মতলীয়া হবলৈ ধৰে।
\v 46 তেন্তে যিদিনা সেই দাসে অপেক্ষা নকৰে, আৰু যি সময়ত সি নাজানে, সেই সময়ত তাৰ প্ৰভু আহি তাক দুডোখৰ কৰি অবিশ্বাসীবিলাকৰ লগত তাৰ পাবলগীয়া ভাগ নিৰূপন কৰিব।
\v 47 আৰু যি দাসে তাৰ প্ৰভুৰ ইচ্ছা জানিও যুগুত হৈ নাথাকে আৰু তেওঁৰ ইচ্ছাৰ দৰে নকৰে, দি ভালেমান কোব খাব।
\v 48 কিন্তু যিটোৱে নাজানি কোবৰ যোগ্য কর্ম্ম কৰে সি তাকৰ কোব খাব, আৰু যাক অধিক দিয়া হৈছিল, তেওঁৰ পৰা অধিক বিচৰা হব; আৰু মানুহবিলাকে যাক সৰহকৈ গোটাই দিলে, আৰু তেওঁৰ পৰা অধিককৈ খুজিব।
\p
\v 49 মই পৃথিবীত জুই পেলাবলৈ আহিলোঁ; আৰু অহ, যদি এতিয়াই প্ৰজ্বলিত হলহেতেন।
\v 50 কিন্তু মই এটা বাপ্তিষ্মৰে বাপ্তাইজিত হব লাগে; আৰু তাক সিদ্ধ নহয়মানে, মই কিমান ঠেকত পৰিছোঁ।
\v 51 মই পৃথিবীত শান্তি দিবলৈ আহিছো বুলি ভাবিছা নে? মই তোমালোকক কঁও তেনে নহয়, বিভেদহে।
\v 52 কিন্তু এতিয়াৰ পৰা ঘৰৰ পাচঁ জন ভিন ভিন হৈ, দুজনৰ বিপক্ষে তিনিজন , তিনিজনৰ বিপক্ষে দুজনহে হব।
\v 53 পুতেকৰ বিপক্ষে বাপেক; বাপেকৰ বিপক্ষে পুতেক; জীয়েকৰ বিপক্ষে মাক, মাকৰ বিপক্ষে জীয়েক; বোৱাৰীৰ বিপক্ষে শাহুৱেক, শাহুৱেকৰ বিপক্ষে বোৱাৰী ভিন ভিন হৈ যাব।
\v 54 পাছে তেওঁ লোকসমূহক কলে, পশ্চিমৰ ফালে ডাৱৰ এচটা উঠা দেখিলেই, তোমালোকে কোৱা বৰষুণ আহিব; পাছে সেইদৰে ঘটে।
\v 55 দক্ষিণ ফালৰ বতাহ বলালে কোৱা বৰ জহ হব; পাছে সিও ঘটে।
\v 56 হে কপটীয়াবিলাক তোমালোকে পৃথিবীৰ আৰু আকাশৰ ৰূপ নির্ণয় কৰিব জানা; কিন্তু এই কাল নির্ণয় কৰিব নাজান কিয়?
\p
\v 57 আৰু কি নিমিত্তে নিজৰ বিষয়ে যথার্থ বিচাৰ কৰিব নোৱাৰাহক?
\v 58 কিয়নো তুমি গুচৰিয়াই সৈতে শাসনকর্তাৰ গুৰিলৈ যাওতে, বাটতে তেওঁৰ পৰা মুক্ত হবলৈ যত্ন কৰা; নতুবা তেঁও তোমাক বিচাৰকতফাৰ আগলৈ বলেৰে টানি নিব; পাছে বিচাৰকর্তাই দাৰোগাৰ হাতত শোধাই দিব; তাতে দাৰোগাই তোমাক বন্দীশালত সোমোৱাই থব।
\v 59 মই তোমালোকক কঁও শেষ পাইটিও পৰিষোধ নকৰামানে, তুমি তাৰ পৰা কোনো প্ৰকাৰে ওলাব নোৱাৰিবা।
\p মন পালটনৰ আবশ্যকতাৰ বিষয়ে শিক্ষা
\c 13
\cl ১৩ অধ্যায়।
\p
\v 1 সেই সময়ত কোনো কোনোৱে উপস্থিত হৈ, পীলাতে যি গালীলীয়া লোকৰ তেজ, তেওঁবিলাকৰ বলিৰে সৈতে মিহলি কৰিলে, তেওঁবিলাকৰ বিষয়ে তেওঁক সম্বাদ দিলে।
\v 2 তাতে তেওঁ উত্তৰ দি তেওঁবিলাকক কলে, সেই গালীলীয়া লোকে সেই দুখ ভোগ কৰা হেতুকে, তেওঁবিলাক আটাই গালীলীয়াবিলাকতকৈ পাপী মানুহ বুলি ভাবিছা নে?
\v 3 মই তোমালোকক কঁও, তেনে নহয়; কিন্তু মন নাপালটালে, তোমালোক সকলো সেইদৰে বিনষ্ট হবা।
\v 4 নাইবা চীলোহত থকা ওখ গড়ৰ পতনত, যি ওঠৰ জন মানুহ মৰা পৰিল, যিৰুচালেমত থকা আটাই মানুহতকৈ তেওঁলোক বৰ অপৰাধী বুলি ভাবিছা নে?
\v 5 মই তোমালোকক কঁও তেনে নহয়; কিন্তু মন নাপালটালে, তোমালোক সকলো সেই একেদৰে বিনষ্ট হবা।
\p
\v 6 পাছে তেওঁ এই দৃষ্টান্ত কলে, কোনো মানুহৰ দ্ৰাক্ষাবাৰীৰ মাজত ৰোৱা, এজোপা ডিমৰু গছ আছিল; তাতে তেওঁ আহি তাৰ গুটি বিচাৰিলে, কিন্তু এটিও নাপালে।
\v 7 তেতিয়া তেওঁ বাৰীচোৱাক কলে, চোৱা মই তিনি বছৰ আহি এই ডিমৰু গছৰ গুটি বিচাৰি নাপাওঁ; ইয়াক কাটি পেলোৱা ; ই কিয় ভূমিকো অকর্ম্মণ্য কৰে?
\v 8 তাতে তেওঁ উত্তৰ দি কলে, হে প্ৰভু এই বছৰো থাকিবলৈ দিয়ক;
\v 9 ইয়াৰ চাৰিওফালে খানি সাৰ দিওঁ; পাছে যদি গুটি ধৰে, তেন্তে ভালেই; নহলে ইয়াক কটাই পেলোৱাব।
\p এজন ৰোগীক সুস্থ কৰা; বিশ্ৰাম বাৰৰ বিষয়ে শিক্ষা
\v 10 পাছে তেওঁ বিশ্ৰাম বাৰে এটা নামঘৰত উপদেশ দি আছিল।
\v 11 আৰু চোৱা ওঠৰ বছৰৰ পৰা দুর্বলতাজনক আত্মাৰ অধীন হোৱা এজনী তিৰোতা আছিল; তেওঁ কুঁজী হৈ, কোনোমতে নিজৰ গা পোন কৰিব নোৱাৰিছিল।
\v 12 যীচুৱে তেওঁক দেখি মাতি কলে, হে নাৰি, তোমাৰ দুর্বলতাৰ পৰা তুমি মুক্ত হৈছা ।
\v 13 আৰু তেওঁৰ গাতে তেওঁ হাত দিলত, তেতিয়াই পোন হৈ ঈশ্বৰৰ স্তুতি কৰিলে।
\v 14 কিন্তু যীচুৱে সুস্থ কৰা হেতুকে, নাম-ঘৰৰ গৰাকীয়ে কুপিত হৈ উত্তৰ দি লোকসমূহক কলে, যি কেইদিন বন কৰিব পাই এনে ছদিন আছে; এই হেতুকে সেই ছদিনৰ ভিতৰত আহি সুস্থ হবা; কিন্তু বিশ্ৰাম বাৰৰ দিনা নাহিবা।
\v 15 তাতে প্ৰভুৱে তেওঁক উত্তৰ দি কলে, হে কপটীয়াবিলাক তোমালোকৰ প্ৰতিজনে বিশ্ৰাম বাৰে নিজ নিজ বলদ বা গাধ দানা পাত্ৰৰ পৰা মেলি, পাণী খোৱাবলৈ নিনিয়ে নে?
\v 16 তেন্তে ওঠৰ বছৰৰ পৰা চয়তানে বন্ধ কৰা অব্ৰাহামৰ সন্ততি এই যি তিৰোতা, তেওঁক বিশ্ৰাম বাৰৰ দিনা, এই বন্ধনৰ পৰা মুকলি কৰা উচিত নহয় নে?
\v 17 এইবোৰ কথা কলত, তেওঁৰ সকলো বিৰোধী বিলাক লাজত পৰিল; আৰু তেওঁ কৰা সকলো মহিমাযুক্ত কর্ম্মৰ নিমিত্তে, গোটেই লোকসমূহে আনন্দ কৰিলে।
\v 18 এতেকে তেওঁ কলে, ঈশ্বৰৰ ৰাজ্য কিহৰ নিচিনা ? আৰু তাক কিহৰ লগত তুলনা দিম?
\v 19 যি এটি সৰিয়হৰ গুটি, কোনো মানুহে লৈ নিজৰ বাৰীত পেলাই দিলত, সি গজি বাঢ়ি গছ হোৱাত, আকাশৰ চৰায়ে তাৰ ডালত বাস কৰিলে, তাৰ নিচিনা সেই ৰাজ্য।
\v 20 পাছে তেওঁ আকৌ কলে, ঈশ্বৰৰ ৰাজ্যক কিহৰ লগত তুলনা দিম?
\v 21 যি খমীৰ এজনী তিৰোতাই লৈ তিনি দোণ পিঠাগুড়িৰ মাজত, আটাইখিনি নুফুলাকৈ ঢাকি থলে, তাৰ নিচিনা সেই ৰাজ্য।
\p পৰিত্ৰাণলৈ প্ৰাণপণে চেষ্টা কৰাৰ বিষয়ে শিক্ষা
\v 22 এইদৰে তেওঁ নগৰে নগৰে গাঁৱে গাঁৱে উপদেশ দি দি যিৰুচালেমলৈ গৈছিল।
\v 23 তেতিয়া কোনো এজনে তেওঁক সুধিলে, হে প্ৰভু, যিবিলাকে পৰিত্ৰাণ পাব, তেওঁবিলাক তাকৰ নে?
\v 24 তাতে তেওঁ তেওঁবিলাকক কলে, ঠেক দুৱাৰেদি সোমাবলৈ প্ৰাণপণে চেষ্টা কৰা; কিয়নো মই তোমালোকক কঁও, অনেকে সোমাবলৈ যত্ন কৰিব,
\v 25 কিন্তু নোৱাৰিব, কাৰণ যেতিয়া ঘৰৰ গৰাকীয়ে উঠি দুৱাৰ মাৰে আৰু তোমালোকে বাহিৰত থিয় হৈ দুৱাৰত টুকুৰিয়াই কোৱা, হে প্ৰভু আমালৈ দুৱাৰ মেলি দিয়ক, আৰু তেওঁ উত্তৰ দি তোমালোকক কব, তহত কৰ মানুহ, তাক মই নাজানো ;
\v 26 তেতিয়া তোমালোকে কবলৈ ধৰিবা, আপোনাৰ সাক্ষাতে আমি ভোজন পান কৰিলোঁ আৰু আমাৰ আলি বাটতে আপুনি উপদেশ দিলে।
\v 27 কিন্তু তেওঁ কব , মই তহতক কঁও, তহত কৰ মানুহ, তাক মই নাজানো; হে অধর্মচাৰীবোৰ মোৰ ওচৰৰ পৰা দূৰ হ।
\v 28 যেতিয়া তোমালোকে আব্ৰাহাম, ইচহাক, যাকোব, আৰু ভাববাদী সকলোকে ঈশ্বৰৰ ৰাজ্যত থকা আৰু নিজকে বাহিৰত পেলোৱা দেখিবা, তেতিয়া সেই ঠাইত ক্ৰন্দন আৰু দাতঁ কৰচনি হব।
\v 29 আৰু পূব, পশ্চিম, উত্তৰ, দক্ষিণৰ পৰা মানুহবিলাকক আহি ঈশ্বৰৰ ৰাজ্যত ভোজনত বহিব।
\v 30 আৰু চোৱা যিবিলাক আগ হব, এনে পাছ পৰা বিলাক আছে; আৰু যিবিলাক পাছ পৰিব এনে আগ হোৱাবিলাকো আছে।
\p
\v 31 সেই সময়তে কেইজনমান ফৰাচীয়ে আহি তেওঁক কলে, তুমি ইয়াৰ পৰা ওলাই আঁতৰ হৈ যোৱা; কিয়নো হেৰোদে তোমাক বধ কৰিবলৈ ইচ্ছা কৰিছে।
\v 32 তাতে তেওঁ তেওঁলোকক কলে, তোমালোকে সেই শিয়ালক এই কথা কোৱাগৈ, চোৱা মই আজি আৰু কাইলৈ ভূত খেদাও, নৰিয়াক সুস্থ কৰো, আৰু তৃতীয় দিনত সিদ্ধ হম।
\v 33 তথাপি আজি, কাইলৈ আৰু পৰহিলৈ মই যাত্ৰা কৰিয়েই থাকিব লাগিব; কিয়নো যিৰুচালেমৰ বাহিৰে কোনো ভাববাদী বিনষ্ট হোৱা অসাধ্য।
\v 34 হে ভাববাদীসকলক বধ কৰোতা, আৰু তোমালৈ পঠোৱাবিলাকক শিল দলিয়াই মাৰোতা যিৰুচালেম, যিৰুচালেম, কুকুৰাই যেনেকৈ নিজ পোৱালিবোৰক ডেউকাৰ তলত চপাই লয়, তেনেকৈ তোমাৰ সন্তানবোৰক কিমান বাৰ চপাবলৈ ইচ্ছা কৰিলোঁ ! কিন্তু তোমালোক সন্মত নহলা;
\v 35 চোৱা তোমালোকৰ ঘৰ তোমালোকলৈ ত্যক্ত হৈ গৈছে; আৰু মই তোমালোকক কঁও, প্ৰভুৰ নামেৰে যিজন আহিছে তেওঁ ধন্য, এই কথা তোমালোকে নোকোৱামানে মোক দেখিবলৈ নাপাবা।
\p বিশ্ৰাম বাৰে এজন মানুহক সুস্থ কৰা
\c 14
\cl ১৪ অধ্যায়।
\p
\v 1 পাছে বিশ্ৰাম বাৰে তেওঁ প্ৰধান ফৰাচীবিলাকৰ কোনো এজনৰ ঘৰত সোমাৱা সময়ত,তেওঁবিলাকে তেওঁলৈ চাই আছিল।
\v 2 তেতিয়া চোৱা এজন জলোদৰী মানুহে তেওঁৰ আগত আছিল।
\v 3 তাতে যীচুৱে মাত লগাই বিধান পণ্ডিত আৰু ফৰাচীবিলাকক সুধিলে, বিশ্ৰাম বাৰে সুস্থ কৰিব পাই নে নাপায়?
\v 4 কিন্তু তেওঁবিলাকে নিজম দি থাকিল। তাতে তেওঁক লৈ সুস্থ কৰি পঠাই দিলে।
\v 5 আৰু তেওঁবিলাকক কলে, তোমালোকৰ কাৰোবাৰ বলধ বা গাধ নাদত পৰিলে, তেওঁ তাক বিশ্ৰাম বাৰতো তেতিয়াই নুতুলিব নে?
\v 6 তাতে তেওঁবিলাকে সেই কথাৰ প্ৰত্যুত্তৰ কৰিব নোৱাৰিলে।
\p
\v 7 তেতিয়া নিমন্ত্ৰত মানুহবিলাকে প্ৰধান ঠাই বাচি লোৱা দেখি, তেওঁ তেওঁবিলাকক দৃষ্টান্ত দি কলে,
\v 8 কোনোৱাই তোমাক বিয়ালৈ নিমন্ত্ৰন কৰিলে, প্ৰধান ঠাইত নবহিবা; কিজানি তোমাতকৈ মান্যবন্ত কোনো মানুহ নিমন্ত্ৰিত হৈছে;
\v 9 পাছে দুয়োকো নিমন্ত্ৰন কৰা জনে আহি কব, এই জনক ঠাই দিয়া; তেতিয়া তুমি লাজ পাই চাপৰ ঠাইত বহিবলৈ ধৰিবাগৈ।
\v 10 কিন্তু যেতিয়া নিমন্ত্ৰিত হৈছা চাপৰ ঠাইত বহাগৈ; তাতে তোমাক নিমন্ত্ৰণ কৰা জন আহিলে, তোমাক কব হে বন্ধু ওখ ঠাইলৈ যোৱা; তেতিয়া তোমাৰ সৈতে ভোজনত বহা সকলোৰে আগত মর্য্যদা পাবা।
\v 11 কিয়নো যি কোনোৱে নিজকে বৰ বুলি মানে, তেওঁক সৰু কৰা হব; আৰু যি কোনোৱে নিজকে নিজে সৰু বুলি মানে, তেওঁক বৰ কৰা হব।
\p
\v 12 পাছে তেওঁক নিমন্ত্ৰণ কৰা জনকো তেওঁ কলে, দুপৰ বা নিশাৰ ভোজ পাতিলে,তুমি নিজৰ বন্ধু বা ভাইবিলাকক বা জ্ঞাতি-কুটুম্ব বা ধনবন্ত চুবুৰীয়াবিলাকক নামাতিবা; কিজানি তেওঁবিলাকে তোমাক নিমন্ত্ৰণ কৰিব, আৰু তাতে তুমি প্ৰতিদান পোৱা।
\v 13 কিন্তু যেতিয়া ভোজ পাতা, তেতিয়া দৰিদ্ৰ, কোঙা, খোৰা অন্ধ এইবিলাকক মাতিবা।
\v 14 তাতে তোমাক প্ৰতিদান কৰিবলৈ তেওঁবিলাকৰ একো নোহোৱাত, তুমি ধন্য হবা। কিয়নো ধার্মিকসকলৰ পুনৰুত্থানত তোমাক প্ৰতিদান দিয়া হব।
\v 15 তেৱেঁ সৈতে ভোজনত বহাবিলাকৰ এজনে এই কথা শুনি , তেওঁক কলে, যি কোনোৱে ঈশ্বৰৰ ৰাজ্যত ভোজন কৰিব তেওঁ ধন্য।
\v 16 কিন্তু তেওঁ তেওঁক কলে, এজন মানুহে নিশা বৰ ভোজ পাতি, অনেক লোকক নিমন্ত্ৰণ কৰিলে।
\v 17 পাছে ভোজনৰ সময় হলত, তেওঁ নিজৰ এজন দাসক পঠাই নিমন্ত্ৰিতবিলাকক কোৱালে, আহা, কাৰণ এতিয়া যুগুত হৈছে।
\v 18 তাতে আটাইবিলাকে একে ভাবে ক্ষমা প্ৰর্থনা কৰিবলৈ ধৰিলে। প্ৰথমজনে তাক কলে, মই এডৰা মাটি কিনিলোঁ; তাক চাব যাবলৈ মোৰ প্ৰয়োজন আছে; মই তোমাক মিনতি কৰোঁ, মোক ক্ষমা পোৱা এজন বুলি মানিবা।
\v 19 আন এজনে কলে, মই পাচঁ হাল বলদ কিনিলোঁ; সেইবোৰ প্ৰমান চাবলৈ যাওঁ; মই তোমাক মিনতি কৰো মোক ক্ষমা পোৱা এজন বুলি মানিবা।
\v 20 আন এজনে কলে, মই তিৰোতা বিয়া কৰিলোঁ, এই কাৰণে যাব নোৱাৰো।
\v 21 তাতে সেই দাসে আহি তাৰ প্ৰভুৰ আগত এইবিলাকৰ সম্বাদ দিলে। তেতিয়া ঘৰৰ গৰাকীয়ে ক্ৰদ্ধ হৈ তেওঁৰ দাসক কলে,তুমি নগৰৰ আলি আৰু সৰু বাটলৈ বেগাই ওলাই দৰিদ্ৰ, কোঙা, অন্ধ, খোৰা এইবিলাকক ইয়ালৈ আনাগৈ।
\v 22 পাছে সেই দাসে কলে, হে প্ৰভু আপোনাৰ আজ্ঞাৰ দৰে হৈছে; তথাপি এতিয়াও ঠাই আছে।
\v 23 তাতে সেই প্ৰভুৱে দাসক কলে, ৰাজবাট আৰু পথৰ আলিলৈ ওলাই যোৱা মোৰ ঘৰ ভৰাবলৈ মানুহবিলাকক উচতাই আনাগৈ।
\v 24 কোয়নো মই তোমালোকক কওঁ, সেই নিমন্ত্ৰিত মানুহবিলাকৰ এজনেও মোৰ ভোজনৰ আস্বাদ নাপাব।
\p প্ৰকৃত শিষ্যৰ লক্ষণ জনোৱা
\v 25 পাছে বহু মানুহৰ দলে তেওঁৰ লগত যাওঁতে তেওঁ মুখ ঘূৰাই তেওঁবিলাকক কলে,
\v 26 কোনোৱে মোৰ ওচৰলৈ আহি নিজৰ মাক, বাপেক, তিৰোতা, সন্তান, ভায়েক, ভনীয়েক এনে কি নিজৰ প্ৰাণকো অপ্ৰিয় বোলি নামানিলে, তেওঁ মোৰ শিষ্য হব নোৱাৰে।
\v 27 যি কোনোৱে নিজৰ ক্ৰচ লৈ মোৰ পাছত নাহে, তেওঁ মোৰ শিষ্য হব নোৱাৰে ।
\v 28 কিয়নো গড় কাৰেং বান্ধবলৈ মন কৰিলে, প্ৰথমতে বহি তাৰ কিমান খৰচ আৰু তাক এটাবলৈ সমর্থ আছে নে নাই, ইয়াক গননা নকৰা তোমালোকৰ মাজত কোন আছে?
\v 29 তেওঁ ভেটি তুলি যদি এটাব নোৱাৰে, তেন্তে কিজানি চোৱা মানুহবিলাকে তেওঁক বিদ্ৰূপ কৰিবলৈ ধৰি কব,
\v 30 এই মানুহে সাজিবলে আৰম্ভ কৰি পাছে এটাব নোৱাৰিলে।
\v 31 আৰু অন্য ৰজাৰে সৈতে ৰণ কৰিবলৈ যাওঁতে, দহ হাজাৰ সৈতে অহা জনৰ অহিতে আগ বাঢ়িব পাৰে নে নোৱাৰে, প্ৰথমতে বহি ইয়াক বিবেচনা নকৰা কোন ৰজা আছে?
\v 32 যদি নোৱাৰে তেন্তে সিজন দূৰত থাকোতেই, কটকী পঠিয়াই সন্ধিৰ নিয়মৰ কথা সুধিব।
\v 33 এতেকে তোমালোকৰ যি কোনোৱে নিজৰ সর্বস্ব ত্যাগ নকৰে, তেওঁ মোৰ শিষ্য হব নোৱাৰে।
\p
\v 34 লোণ হলে উত্তম ; কিন্তু যদি লোণৰো সোৱাদ গুচিল, তেন্তে তাক কিহেৰে সোৱাদ থকা কৰা হব?
\v 35 সি মাটিৰ বা সাৰৰ ভেটিৰ নিমিত্তেও উপযুক্ত নহয়; মানুহে তাক বাহিৰলৈ পেলাই দিয়ে। যাৰ শুনিবলৈ কাণ আছে, তেওঁ শুনক।
\c 15
\cl মন পালটোৱা পাপী মানুহৰ পৰিত্ৰাণত ঈশ্বৰৰ যে আনন্দ হয়, সেই বিষয়ৰ তিনিটা দৃষ্টান্ত
\p
\v 1 তেতিয়া সকলো কৰতোলা আৰু পাপীবিলাকে তেওঁৰ কথা শুনিবলৈ ওচৰলৈ আহি আছিল ।
\v 2 তাতে ফৰাচী আৰু অধ্যাপকসকলে গৰিহনা কৰি কলে, এই মানুহ পাপীবিলাকক গ্ৰহন কৰি সিহতে সৈতে ভোজন কৰে।
\p
\v 3 তেতিয়া তেওঁ তেওঁবিলাকক এই দৃষ্টান্ত দি কলে, এশ মেৰ থকা কোনো মানুহৰ যদি এটা হেৰায়,
\v 4 তেন্তে তেওঁ সেই নিৰানব্বৈটা মেৰ হাবিৰ মাজত এৰি হেৰোৱাটোক নাপায়মানে তাক বিচাৰে, এনে কোন মানুহ তোমালোকৰ মাজত আছে?
\v 5 াৰু তাক পালে, আনন্দিত হৈ নিজৰ কান্ধত লৈ ঘৰলৈ আহি,
\v 6 বন্ধু আৰু চুবুৰীয়াবিলাকক মাতি গোটাই তেওঁবিলাকক কয়, মোৰে সৈতে আনন্দ কৰা; কিয়নো মোৰ হেৰোৱা মেৰটো পালোঁ।
\v 7 মই তোমালোকক কওঁ, সেইদৰে মন পালটাবৰ প্ৰয়োজন নোহোৱা নিৰানব্বই জন ধার্ম্মিক লোকৰ অর্থে যিমান আনন্দ, মন পালটোৱা এজন পাপীৰ অর্থে, স্বর্গত তাতকৈ অধিক আনন্দ হব।
\p
\v 8 আৰু দহোটা আধালিৰ এটা হেৰালে, কোন তিৰোতা আছে, যে চাকি লগাই ঘৰ সাজি তাক নাপায়মানে ভালকৈ নিবিচাৰে?
\v 9 আৰু তাক পালে তেওঁ নিজৰ বন্ধু আৰু চুবুৰীয়াবিলাকক মাতি গোটায় কয়, মোৰে সৈতে আনন্দ কৰা; কিয়নো যি আধালিটো হেৰায়ছিলোঁ তাক পালোঁ।
\v 10 সেইদৰে মই তোমালোকক কঁও, মন পালটোৱা এজন পাপীৰ অর্থে, ঈশ্বৰৰ দূতবিলাকৰ সাক্ষাতে আনন্দ হয়।
\p
\v 11 তেওঁ আৰু কলে, কোনো এজন মানুহৰ দুজন পুতেক আছিল ;
\v 12 সিহতৰ সৰুটোৱে বাপেকক কলে, বোপাই সম্পত্তিৰ যি ভাগ মোত পৰে, তাক মোক দিয়ক। তাতে তেওঁ নিজৰ সম্পত্তি সিহতক ভগাই দিলে।
\v 13 তাৰ অলপ দিনৰ পাছত, সেই সৰু পুতেকে সকলোকে গোটাই দূৰ দেশলৈ যাত্ৰা কৰি তাত লম্পট আচৰণেৰে তাৰ সম্পত্তি অপব্যয় কৰিলে।
\v 14 সি সকলো ব্যয় কৰিলত, সেই দেশত বৰ আকাল হল; তাতে সি কষ্ট পাবলৈ ধৰিলে।
\v 15 তেতিয়া সি গৈ সেই দেশৰ এজন মানুহত আশ্ৰয় ললত, সেই মানুহে তাক গাহৰি চৰাবলৈ পথাৰত পঠাই দিলে।
\v 16 তাতে সি গাহৰিয়ে খোৱা ছেইৰে তৃপ্ত হবলৈ বৰ হেপাঁহ কৰিও, তাক কোনেও একো নিদিলে।
\v 17 শেষত সি চেতন পাই কলে, মোৰ পিতৃৰ কত চাকৰে , জোৰাকৈ আৰু তাতোকৈ অধিক খোৱা বস্ত পাইছে, কিন্তু মই ইয়াতে ভোকত মৰিছোঁ।
\v 18 মই উঠি বোপাইৰ তালৈ গৈ এই কথা কম, বোপাই স্বর্গৰ অহিতে আৰু আপোনাৰ দেখতা পাপ কৰিলো;
\v 19 আপোনাৰ পুত্ৰ বুলি মতাৰ যোগ্য নহঁও; মোক আপোনাৰ এটা চাকৰৰ নিচিনা কৰক।
\v 20 পাছে সি উঠি তাৰ বাপেকৰ ওচৰলৈ আহিল। কিন্তু সি দূৰৈত থাকোতেই, তাৰ বাপেকে লৰি গৈ তাক দেখি মৰম লাগি ডিঙিত ধৰি চুমা খালে।
\v 21 তেতিয়া পুতেকে কলে, বোপাই স্বর্গৰ অহিতে আৰু আপোনাৰ দেখাত, মই পাপ কৰিলোঁ। আপোনাৰ পুত্ৰ বুলি মতাৰ আৰু যোগ্য নহও।
\v 22 কিন্তু বাপেকে দাস বোৰক কলে, আটাইতকৈ উত্তম বস্ত্ৰ বেগাই আনি ইয়াক পিন্ধা; ইয়াৰ হাতত আঙঠি, ভৰিত জোতা দে; আৰু পোহতোলা দামুৰিতো আনি মাৰ ;
\v 23 আৰু আমি ভোজন কৰি, ৰং কৰোঁহক;
\v 24 কিয়নো এই মোৰ লৰা মৰা হৈয়ো পুনৰায় জীলে; হেৰোৱা হৈয়ো পোৱা হল। তাতে তেওঁবিলাকে ৰং কৰিব ধৰিলে।
\v 25 সেই সময়ত বৰ পুতেক পথাৰত আছিল। পাছে সি আহি ওচৰ পাই, বাজনা আৰু নচাৰ শব্দ শুনিলে।
\v 26 তেতিয়া সি দাসবোৰৰ এটাক মাতি সুধিলে, এইবোৰ নো কি হৈছে?
\v 27 তাতে সি কলে তোমাৰ ভায়েৰা আহিল; আৰু তোমাৰ পিতৃয়ে তাক সুস্থ শৰীৰে পোৱা হেতুকে,পোহতোলা দামুৰিটো মাৰিলে।
\v 28 তাতে তেওঁৰ খং উঠিল, আৰু ভিতৰলৈ যাবলৈ অনিচ্ছা হল; কিন্তু তাৰ বাপেকে ওলাই গৈ তাক বিনয় কৰি বুজালে,
\v 29 তাতে সি বাপেকক উত্তৰ দি কলে, চাওক ,মই ইমান বছৰে আপোনাৰ সেৱা কৰি কোনো কালে আপোনাৰ আজ্ঞা লঙ্ঘন কৰা নাই; তথাপি মোৰ বন্ধু বিলাকৰ ৰং কৰিবলৈ এটি ছাগলী পোৱালিও আপুনি কোনো কালে মোক দিয়া নাই।
\v 30 কিন্তু আপোনাৰ এই যি লৰাই বেশ্যাৰ লগত আপোনাৰ সম্পত্তি ভাঙি খাই পেলালে, সি আহিলতেই তাৰ নিমিত্তে আপুনি পোহতোলা দামুৰীটো মাৰিলে।
\v 31 তেতিয়া তেওঁ তাক কলে, বোপা তুমি সদায় মোৰ লগত আছা আৰু মোৰ যি যি আছে, সকলো তোমাৰেই।
\v 32 কিন্তু তোমাৰ এই ভায়েৰা মৰা হৈয়ো আকৌ জীলে; হেৰোৱা হৈয়ো পালো; এই কাৰণে আমি ৰং কৰা আৰু আনন্দিত হোৱা উচিত।
\p ধন ব্যৱহাৰ কৰাৰ বিষয়ে এটা দৃষ্টান্ত
\c 16
\cl ১৬ অধ্যায়।
\p
\v 1 পাছে তেওঁ শিষ্যবিলাকক ক’লে, কোনো এজন ধনী মানুহৰ এজন ঘৰগিৰী আছিল; তেওঁ সম্পত্তি অপব্যয় কৰিছে বুলি, তেওঁৰ আগত অপবাদ দিয়া হ’ল।
\v 2 তাতে তেওঁ তেওঁক মাতি ক’লে, তোমাৰ বিষয়ে এইটো নো কি কথা শুনিবলৈ পাওঁ? তোমাৰ ঘৰ-গিৰী-বাবৰ হিচাব দিয়া; কিয়নো তুমি ঘৰগিৰী আৰু হব নোৱাৰা।
\v 3 তেতিয়া সেই ঘৰগিৰী মনতে ক’লে, মোৰ প্ৰভুৱে ঘৰগিৰী বাব মোৰ পৰা গুচাইছে; তাতে মই কি কৰিম? মাটি খানিবলৈ মোৰ বল নাই; মাগিবলৈকো লাজ লাগে।
\v 4 মোক ঘৰগিৰিবাবৰ পৰা গুচালে, মানুহবিলাকে নিজৰ ঘৰত যেন গ্ৰহণ কৰে, তাৰ নিমিত্তে মই কি কৰিব লাগে, তাক এতিয়া জানিলোঁ।
\v 5 তাতে তেওঁ নিজৰ প্ৰভুৰ প্ৰতিজন ধৰুৱাক মাতি প্ৰথমজনক সুধিলে, তুমি মোৰ প্ৰভুক কিমান দিবলগীয়া আছা? তেওঁ কলে, এশ কৰ ঘেঁহু। তেতিয়া তেওঁ তেওঁক ক’লে, এশ মোন তেল।
\v 6 তাতে ঘৰগিৰীয়ে ক’লে, তোমাৰ এই খতখন লৈ, বেগেতে বহি, পঞ্চাশ লিখা।
\v 7 তেতিয়া আন এজনক সুধিলে, তুমি কিমান দিবলগীয়া আছা? তেওঁ কলে, এশ কৰ ঘেহু। তেতিয়া তেওঁক কলে, তোমাৰ এই খতখন লৈ, চাৰি কুৰি লিখা।
\v 8 সেই অধাৰ্ম্মিক ঘৰগিৰীয়ে আগ-পাচ গুণি কৰা হেতুকে, তেওঁৰ প্ৰভুৱে তেওঁক শলাগিলে; কিয়নো পোহৰৰ সন্তানতকৈ এই যুগৰ সন্তানবিলাক নিজ জাতিলৈ অধিক বুদ্ধিমন্ত।
\v 9 আৰু মই তোমালোকক কঁও, তোমালোকে অযথাৰ্থ ধনেৰে নিজলৈ বন্ধু লাভ কৰা; তাতে সেয়ে ওৰ পৰিলে, তেওঁবিলাকে অনন্ত নিবাসত তোমালোকক গ্ৰহণ কৰিব।
\p
\v 10 যি জন অলপ কথাত বিশ্বাসী তেওঁ অধিকতো বিশ্বাসী; আৰু যি জন অলপ কথাত অযথাৰ্থিক হয়।
\v 11 এতেকে, যদি তোমালোক অযথাৰ্থ ধনত বিশ্বাসী নহলা, তেন্তে আচলটো কোনে তোমালোকক বিশ্বাস কৰি দিব?
\v 12 আৰু লোকৰ বিষয়ত যদি বিশ্বাসী নহলা, তেন্তে তোমালোকৰ নিজৰ বিষয় তোমালোকৰ হাতত কোনে দিব?
\v 13 কোনো চাকৰে দুজনা গৰাকীত খাটিব নোৱাৰে; কিয়নো সি এজনক ঘিণ কৰি, আন জনক ভাল পাব; নাইবা এজনত আসক্ত হৈ, আন জনক হেয়জ্ঞান কৰিব। তোমালোকে ঈশ্বৰ আৰু ধন, উভয়তে খাটিব নোৱাৰা।
\p
\v 14 এই সকলো কথা শুনি, ধন-লুভীয়া ফৰীচীবিলাকে তেওঁক উপহাস কৰিলে।
\v 15 তেতিয়া তেওঁ তেওঁলোকক ক’লে, তোমালোকে মানুহৰ আগত নিজকে নিজে ধাৰ্মিক দেখুৱাওঁতা; কিন্তু ঈশ্বৰে তোমালোকৰ হৃদয় জানে; এতেকে মানুহৰ মাজত যি উত্তম, ঈশ্বৰৰ দেখাতে, সেয়ে ঘিণলগা।
\p
\v 16 যোহন অহালৈকে, বিধান আৰু ভাববাদীসকলৰ বাক্য আছিল; তেতিয়াৰ পৰা ঈশ্বৰৰ ৰাজ্যৰ শুভবাৰ্ত্তা ঘোষণা কৰা হৈছে, আৰু প্ৰতিজনে অতি আগ্ৰহেৰে তাৰ ভিতৰলৈ সোমাইছে।
\v 17 কিন্তু বিধানৰ এক বিন্দু লুপ্ত হোৱাতকৈ , আকাশ আৰু পৃথিবী গুচি যোৱাই উজু।
\v 18 যিকোনো নিজৰ ভাৰ্য্যাক ত্যাগ কৰি অন্যক বিয়া কৰে, সি ব্যভিচাৰ কৰে, আৰু স্বামীৰ পৰা ত্যক্তা হোৱা তিৰোতাক যি জনে বিয়া কৰে সিও ব্যভিচাৰ কৰে।
\p
\v 19 কোনো এজন ধনী মানুহ আছিল; তেওঁ বেঙেনা বৰণীয়া আৰু শণ সূতাৰ মিহি কাপোৰ পিন্ধি, প্ৰতাপেৰে নিতৌ নিতৌ ৰং কৰি আছিল।
\v 20 আৰু গোটেই গাত ঘা লগা, আৰু সেই ধনীৰ মেজৰ পৰা পৰাবোৰেৰে তৃপ্ত হবলৈ ইচ্ছা কৰা, লাজাৰ নামেৰে এজন কঙালক তেওঁৰ দুৱাৰত থোৱা হৈছিল।
\v 21 আৰু কুকুৰবোৰে আহি তেওঁৰ ঘা চেলেকিলে।
\v 22 কালক্ৰমে সেই কঙাল মৰিল, আৰু স্বৰ্গীয় দূতবিলাকে অব্ৰাহামৰ কোলালৈ তেওঁক লৈ গ’ল। পাছে সেই ধনীও মৰিল, আৰু তেওঁক মৈদাম দিয়া হ’ল;
\v 23 কিন্তু তেওঁ পৰলোকত যাতনা পাই, ওপৰলৈ চকু তুলি, দূৰৈত অব্ৰাহামক আৰু তেওঁৰ কোলাত লাজাৰকো দেখিলে।
\v 24 তাতে তেওঁ ৰিঙিয়াই ক’লে, হে পিতৃ অব্ৰাহাম, মোলৈ দয়া কৰি, লাজাৰে আঙুলিৰ আগ পানীত জুবুৰিয়াই, মোৰ জিবা চেঁচা কৰিবলৈ তাক পঠাই দিয়ক, কিয়নো এই অগ্নি-শিখাত মই যাতনা পাই আছোঁ।
\v 25 কিন্তু অব্ৰাহামে ক’লে, বোপা, তুমি যে জীয়াই থকা কালত নিজৰ সুখ পাইছিলা সেই দৰে লাজাৰে দুখ পাইছিল, তাক সোঁৱৰা; কিন্তু এতিয়া তেওঁ ইয়াত শান্ত্বনা পাইছা।
\v 26 তাত বাজে, আমাৰে তোমাৰে মাজত, বৰ ডাঙৰ শূণ্য ঠাই স্থাপিত আছে; তাতে ইচ্ছা কৰিলেও, লোকে ইয়াৰ পৰা তোমালকৰ তালৈ পাৰ হৈ যাব নোৱাৰে; আৰু তাৰ পৰাও আমাৰ ইয়ালৈ কোনেও পাৰ হৈ আহিব নোৱাৰে।
\v 27 তেতিয়া তেওঁ ক’লে, তেনেহ’লে, হে পিতৃ, মিনতি কৰোঁ, মোৰ যি পাঁচ জন ভাই আছে, সিহঁত যেন এই যাতনাৰ ঠাইলৈ নাহে,
\v 28 এই নিমিত্তে সিহঁতক সাক্ষ্য দিবলৈ, লাজাৰক মোৰ পিতৃৰ ঘৰলৈ পঠাই দি্য়ক।
\v 29 কিন্তু অব্ৰাহামে ক’লে, সিহঁতৰ মোচি আৰু ভাববাদীসকল আছে; সিহঁতে তেওঁলোকৰ বাক্য শুনক।
\v 30 তাতে তেওঁ ক’লে, নহয়, পিতৃ অব্ৰাহাম, কিন্তু যডি মৃতবিলাকৰ মাজৰ পৰা কোনো এজন সিহঁতৰ তালৈ যায়, তেহে সিহঁতে মন পালটাব।
\v 31 তাতে তেওঁ ক’লে, মোচি আৰু ভাববাদীসকলৰ বাক্য যদি নুশুনে, তেন্তে মৃতবিলাকৰ মাজৰ পৰা কোনো এজন উঠিলেও, সিহঁতৰ প্ৰত্যয় নহ’ব।
\p বিঘিনি, ক্ষমা, বিশ্বাস, আৰু নম্ৰতাৰ বিষয়ে শিক্ষা
\c 17
\cl ১৭ অধ্যায়।
\p
\v 1 পাছে তেওঁ তেওঁৰ শিষ্যবিলাকে ক’লে, বিঘিনি নোহোৱা অসম্ভৱ; কিন্তু যাৰ দ্বাৰাই হয়, তেওঁ সন্তাপৰ পাত্ৰ।
\v 2 সেই মানুহে এই সৰুবিলাকৰ এজনৰ বিঘিনি জন্মোৱাতকৈ, তেওঁৰ ডিঙিত জাঁত আৰি, সাগৰত পেলাই দিয়াই তেওঁলৈ ভাল।
\v 3 তোমালোকে নিজলৈ সাৱধান হোৱা। তোমাৰ ভায়াই যদি অপৰাধ কৰে, আৰু সাতবাৰলৈকে তেন্তে তেওঁক অনুযোগ কৰিবা; পাছে মন পালটালে, তেওঁক ক্ষমা কৰিবা।
\v 4 এদিনৰ ভিতৰত যদি সাতবাৰ তোমাৰ অহিতে অপৰাধ কৰে, আৰু সাতবাৰলৈকে তোমালৈ ঘূৰি আহি, মন পালটাইছোঁ বুলি কয়, তেন্তে তেওঁক ক্ষমা কৰিবা।
\p
\v 5 তেতিয়া পাঁচনিবিলাকে প্ৰভুক ক’লে, আমাৰ বিশ্বাস বঢ়াই দিয়ক।
\v 6 তাতে প্ৰভুৱে কলে, এটি সৰিয়হৰ গুটিৰ মান তোমালোকৰ যদি বিশ্বাস হয়, তেন্তে, তুমি উভলা হৈ, সাগৰত ৰোৱা হোৱাগৈ বুলি এই নুনি গছক ক’লে, সি তোমালোকৰ আজ্ঞা মানিব।
\p
\v 7 তোমালোকৰ মাজত এনে কোন আছে, যে তেওঁৰ দাসে হাল বাই, বা পশু চৰাই পথাৰৰ পৰা আহিলে, তুমি এতিয়াই আহাঁ, ভোজনত বহাঁহি, তাক তেওঁ এনে কথা ক’ব?
\v 8 তাতকৈ, মোৰ খোৱা বস্তু যুগুত কৰ, আৰু মই খাই বৈ নেটাওঁমানে, কঁকালত কাপোৰ বান্ধি মোৰ আলপৈচান ধৰ; পাছে তয়ো খোৱা বোৱা কৰিব পাৰ, ইয়াকে নকব নে?
\v 9 সেই দাসে আজ্ঞাৰ দৰে কাৰ্য্য কৰাত, গৰাকীয়ে তাক অনুগ্ৰহ বুলি মানিব নে?
\v 10 সেইদৰে, তোমালোককো যি আজ্ঞা কৰা হৈছে, সেই সকলোকে কৰি এটাই, আমি অনুপযোগী দাস, আমাৰ যি কৰ্ত্তব্য, তাকেহে কৰিলোঁ, এই কথা ক’বা,
\p দহ জন কুষ্ঠ ৰোগীক সুস্থ কৰা
\v 11 পাছে যিৰূচালেমলৈ যাওঁতে, তেওঁ চমৰীয়া আৰু গালীলৰ মাজেদি গৈছিল।
\v 12 তাতে কোনো এখন গাঁৱত সোমাওঁতে, দহ জন কুষ্ঠ ৰোগীয়ে দূৰত থিয় হৈ, তেওঁক দেখা দি,
\v 13 বৰ মাতেৰে ক’লে, হে যীচু, নাথ, আমাক দয়া কৰক।
\v 14 তাতে তেওঁ তেওঁলোকক দেখি ক’লে, তোমালোকে গৈ পুৰোহিতসকলৰ আগত নিজকে নিজে দেখুৱাগৈ। পাছে তেওঁলোকে যাওঁতে যাওঁতে শুচি হ’ল।
\v 15 তাতে তেওঁলোকৰ এজনে, নিজকে সুস্থ হোৱা দেখি, বৰ মাতেৰে ঈশ্বৰৰ প্ৰশংসা কৰি কৰি উলটি আহিল;
\v 16 আৰু যীচুৰ চৰণত উবুৰি হৈ পৰি, তেওঁৰ স্তুতি কৰিবলৈ ধৰিলে; সেই জন চমৰীয়া আছিল।
\v 17 তেতিয়া যীচুৱে উত্তৰ দি ক’লে, দহজনক শুচি কৰা নহল নে?
\v 18 তেন্তে আৰু ন জন ক’তা? এই অন্য জাতি মানুহজনৰ বাহিৰে আন কাকো, ঈশ্বৰৰ স্তুতি কৰিবলৈ উলটি অহা পোৱা নগল নে?
\v 19 পাছে তেওঁ তেওঁক ক’লে, উঠি যোৱা; তোমাৰ বিশ্বাসেই তোমাক ৰক্ষা কৰিলে।
\p ঈশ্বৰৰ ৰাজ্যৰ আগমনৰ বিষয়ে শিক্ষা
\v 20 ঈশ্বৰৰ ৰাজ্য কেতিয়া আহিব, ফৰীচীবিলাকে এই কথা সুধিলত, তেওঁ উত্তৰ দি ক’লে,
\v 21 ঈশ্বৰৰ ৰাজ্য দৃশ্যৰূপে নাহে; ইয়াতে, বা সেইখিনিতে চোৱা, এনে কথা নকব; কিয়নো চোৱা, ঈশ্বৰৰ ৰাজ্য তোআলোকৰ ভিতৰতে আছে।
\p
\v 22 পাছে তেওঁ তেওঁৰ শিষ্যবিলাকক ক’লে, যি কালত তোমালোকে মানুহৰ পুত্ৰৰ এটা দিন দেখিবলৈ ইচ্ছা কৰিবা, কিন্তু দেখিবলৈ নাপাবা, সেই কাল আহিব।
\v 23 তেতিয়া চোৱা, সৌ তাত আছে; চোৱা, ইয়াত আছে, এই বুলি তোমালোকক ক’ব; কিন্তু তোমালোক নাযাবা, আৰু তেওঁলোকৰ পাছে পাছে নচলিবা।
\v 24 কিয়নো বিজুলীয়ে যেনেকৈ আকাশৰ এফালে ওলালে, আকাশৰ আন ফাললৈকে পোহৰ কৰে, মানুহৰ পুত্ৰ, তেওঁৰ দিনত সেইদৰে হ’ব।
\v 25 কিন্তু প্ৰথমতে তেওঁ অনেক দুখ ভোগ কৰি, এই কালৰ মানুহৰ দ্বাৰাই অগ্ৰাহ্য হ’ব লাগিব।
\v 26 আৰু নোহৰ দিনত যেনে ঘটিছিল, মানুহৰ পুত্ৰৰ দিনতো তেনে হ’ব।
\v 27 যি দিনা নোহ জাহাজত সোমাল, সেই দিনলৈকে তেওঁলোকে ভোজন-পান কৰিছিল, বিয়া কৰিছিল, আৰু বিয়াও দিছিল; পাছে জলপ্লাবন উপস্থিত হৈ সকলোকে বিনষ্ট কৰিলে।
\v 28 সেই দৰে লোটৰ দিনতো যি দৰে ঘটিছিল,-- লোকে ভোজন-পান কৰিছিল, কিনা-বেচা কৰিছিল, ৰুইছিল, আৰু ঘৰ সাজি আছিল;
\v 29 কিন্তু যি দিনা চদোমৰ পৰা লোট ওলাই গ’ল সেই দিনাই আকাশৰ পৰা জুই আৰু গন্ধক বৰষি সকলোকে বিনষ্ট কৰিলে; ---
\v 30 সেই একে দৰে মানুহৰ পুত্ৰ প্ৰকাশিত হোৱা দিনতো হ’ব।
\v 31 সেই দিনা যি জনৰ ঘৰৰ ওপৰত, আৰু তেওঁৰ বস্তু ঘৰৰ ভিতৰতে থাকে, তেওঁ তাক নিবলৈ নানামক; আৰু যি জন পথাৰত থাকে, তেৱোঁ উলটি নাহক।
\v 32 লোটৰ তিৰোতাক সোঁৱৰা।
\v 33 যি কোনোৱে নিজৰ প্ৰাণ ৰাখিবলৈ বিচাৰে, তেওঁ তাক হেৰুৱাব। কিন্তু যি কোনোৱে প্ৰাণ হেৰুৱায়, তেওঁ তাক বচাব।
\v 34 মই তোমালোকক কঁও, সেই ৰাতি দুজন মানুহ একে শয্যাতে থাকোঁতে, এজনক গ্ৰহণ কৰা হ’ব, আন জনক ত্যাগ কৰা হ’ব।
\v 35 দুজনী তিৰোতাই একে লগে জাঁতেৰে ডলি থাকোঁতে এজনীক গ্ৰহণ কৰা হ’ব।
\v 36 দুজন মানুহ পথাৰত থাকোঁতে এজনক গ্ৰহণ কৰা হ’ব এজনক ত্যাগ কৰা হ’ব।
\v 37 তেতিয়া তেওঁলোকে উত্তৰ দি তেওঁক সুধিলে, ক’ত প্ৰভু? তাতে তেওঁ তেওঁলোকক কলে, য’ত মৰা শ থাকে, তাতে শগুনো গোট খোৱা হ’ব।
\p সফল প্ৰাৰ্থনাৰ বিষয়ে দুটা দৃষ্টান্ত
\c 18
\cl ১৮ অধ্যায়।
\p
\v 1 পাছে তেওঁলোকে যে নিৰুৎসাহী নহৈ, সদায় প্ৰাৰ্থনা কৰি থকা উচিত, তাৰ অৰ্থে তেওঁ তেওঁলোকক এটা দৃষ্টান্ত দি ক’লে,
\v 2 কোনো এখন নগৰত ঈশ্বৰলৈ ভয় নকৰা, মানুহকো নমনা, এনে এজন বিচাৰক আছিল।
\v 3 সেই নগৰত এজনী বাৰীও আছিল; তেওঁ সেই বিচাৰকৰ ওচৰলৈ আহি আহি নিবেদন কৰে যে, অন্যায়ৰ প্ৰতিকাৰ কৰি মোৰ বিপক্ষৰ পৰা মোক উদ্ধাৰ কৰক।
\v 4 তাতে তেওঁ কিছুমান দিনলৈ সন্মত নহ’ল; কিন্তু পাছত নিজৰ মনতে ক’লে, মই যদিও ঈশ্বৰক ভয় নকৰোঁ, আৰু মানুহকো নামানো,
\v 5 তথাপি এই বাৰীয়ে মোক দিগ দিয়াৰ কাৰণে, অন্যায়ৰ প্ৰতিকাৰ কৰি, সেই লোকক উদ্ধাৰ কৰিম; কিজানি তেওঁ আহি আহি শেষতে মোক ঘোচা মাৰে।
\v 6 পাছে প্ৰভুৱে ক’লে, সেই অধাৰ্ম্মিক বিচাৰকে কি কয় শুনা।
\v 7 তেন্তে ঈশ্বৰলৈ দিনে ৰাতিয়ে কাকূতি কৰা তেওঁৰ যি মনোনীত লোকৰ ভালৰ অৰ্থে তেওঁ শত্ৰুক শাস্তি দিবলৈ পলম কৰে, তেওঁ অন্যায়ৰ প্ৰতিকাৰ কৰি, সেই লোকক উদ্ধাৰ নকৰিব নে?
\v 8 মই তোমালোকক কঁও, তেওঁ বেগেতে অন্যায়ৰ প্ৰতিকাৰ কৰি তেওঁলোকক উদ্ধাৰ কৰিব। তথাপি যেতিয়া মানুহৰ পুত্ৰ আহিব, তেতিয়া পৃথিবীত বিশ্বাস পাব নে?
\p
\v 9 পাছে, নিজকে ধাৰ্মিক বুলি নিজত ভাৰসা কৰা, আৰু আনক হেয়জ্ঞান কৰা, এনে কোনো কোনোক তেওঁ এই দৃষ্টান্ত ক’লে।
\v 10 দুজন মানুহে ধৰ্ম্মধামত প্ৰাৰ্থনা কৰিবলৈ গ’ল; তেওঁলোকৰ এজন ফৰীচী, আন জন কৰতোলা।
\v 11 ফৰীচীয়ে থিয় হৈ মনে মনে এইদৰে প্ৰাৰ্থনা কৰিলে, হে ঈশ্বৰ, মই আন মানুহৰ নিচিনা অপহাৰক, অন্যায়কাৰী, ব্যভিচাৰী, নাইবা এই কৰতোলাৰ নিচিনাও নহঁও, এই কাৰণে মই তোমাৰ স্তুতি কৰোঁ।
\v 12 মই সপ্তাহৰ ভিতৰত দুবাৰ লঘোণ দিওঁ; আৰু মোৰ সকলো আয়ৰ দশম ভাগ দান কৰোঁ।
\v 13 কিন্তু কৰতোলাই আঁতৰত থিয় হৈ, স্বৰ্গৰ ফালে চকুকে তুলিবলৈ সাহ নাপাই, নিজৰ হিয়া ভুকুৱাই ভুকুৱাই ক’লে, হে ঈশ্বৰ, পাপী যি মই, মোলৈ প্ৰায়শ্চিত্তৰ দ্বাৰাই প্ৰসন্ন হওক।
\v 14 মই তোমালোকক কঁও, সিজন ধাৰ্মিক বুলি গন্য নহৈ ইজনহৈ গন্য হৈ নিজৰ ঘৰলৈ গ’ল; কিয়নো যি কোনোৱে নিজকে নিজে বৰ বুলি মানে, তেওঁক সৰু কৰা হ’বা; কিন্তু যি কোনোৱে নিজকে নিজে সৰু বুলি মানে, তেওঁক বৰ কৰা হ’ব।
\p শিশুবিলাকলৈ যীচুৰ অনুগ্ৰহ
\v 15 পাছে কেঁচুৱাবিলাকে তেওঁ যেন চুব, এই নিমিত্তে মানুহে সিহঁতকো তেওঁৰ ওচৰলৈ আনিলে; কিন্তু শিষ্যবিলাকে তাকে দেখি তেওঁবিলাকক ডাবি দিলে।
\v 16 কিন্তু যীচুৱে তেওঁবিলাকক ওচৰলৈ মাতি কলে, শিশুবিলাকক মোৰ ওচৰলৈ আহিব দিয়া, নিষেধ নকৰিবা: কিয়নো ঈশ্বৰৰ ৰাজ্য এনেকুৱা বিলাকৰহে।
\v 17 মই তোমালোকক স্বৰূপকৈ কঁও যি কোনোৱে শিশুৰৰ নিচিনা হৈ ঈশ্বৰৰ ৰাজ্য গ্ৰহণ নকৰে, তেওঁ তাত কোনোমতে সোমাবলৈ নাপাব।
\p এজন ধনী শাসনকৰ্ত্তাৰ প্ৰশ্ন আৰু তাৰ উত্তৰ
\v 18 পাছে কোনো এজন শাসনকৰ্ত্তাই তেওঁক সুধিলে, বোলে, হে সদ্‌গুৰু, মই কি কৰি অনন্ত জীৱনৰ অধিকাৰী হ’ম?
\v 19 তাতে যীচুৱে কলে, মোক সৎ কিয় বুলিছা? এজনা, অৰ্থাৎ ঈশ্বৰত বাজে, সৎ কোনো নাই।
\v 20 ব্যভিচাৰ নকৰিবা, নৰ-বধ নকৰিবা, চুৰ নকৰিবা, মিছা সাক্ষ্য নিদিবা, তোমাৰ পিতৃ-মাতৃক সন্মান কৰা, এই আজ্ঞাবোৰ তুমি জানিছা।
\v 21 তাতে তেওঁ ক’লে, ডেকা কালৰে পৰা মই এই সকলোকে পালন কৰি আছোঁ।
\v 22 যীচুৱে এই কথা শুনি, তেওঁক ক’লে, এতিয়াও এটা বিষয়ত তোমাৰ ক্ৰটি আছে; তোমাৰ যি যি আছে, আটাইকে বেছি দৰিদ্ৰবিলাকক বিলাই দিয়া, তেহে স্বৰ্গত তোমাৰ ধন হ’ব; আৰু আহাঁ, মোৰ পাছে পাছে চলাহি।
\v 23 এই কথা শুনি, তেওঁ শোকাতুৰ হ’ল, কিয়নো তেওঁ বৰ ধনী আছিল।
\v 24 যীচুৱে তাকে দেখি ক’লে, ধনৱন্ত লোকসকল ঈশ্বৰৰ ৰাজ্যত সোমোৱা কেনে দুঃসাধ্য!
\v 25 কিয়নো ধনী লোক ঈশ্বৰৰ ৰাজ্যত সোমোৱাতকৈ, বেজীৰ বিন্ধাইদি উট সৰকি যোৱাই উজু।
\v 26 ইয়াক শুনাবিলাকে ক’লে, তেন্তে কোনে পৰিত্ৰাণ পাব পাৰে?
\v 27 তাতে তেওঁ ক’লে, যিবোৰ কথা মানুহৰ অসাধ্য, সেইবোৰ ঈশ্বৰৰ সাধ্য।
\v 28 তেতিয়া পিতৰে ক’লে, চাওক, আমি নিজৰ সকলোকে এৰি আপোনাৰ পাছে পাছে আহিলোঁ।
\v 29 তাতে তেওঁ তেওঁলোকক ক’লে, মই তোমালোকক স্বৰূপকৈ কঁও, ঈশ্বৰৰ ৰাজ্যৰ নিমিত্ত যি কোনোৱে ঘৰ, বা তিৰোতা, বা ভায়েকবিলাক, বা মাক-বাপেক, বা সন্তানবিলাক এৰে,
\v 30 ইহকালত তাৰ অধিক গুণ, আৰু পৰকালত অনন্ত জীৱন নাপাব, এনে কোনো নাই।
\p নিজৰ মৃত্যু আৰু পুনৰুত্থানৰ বিষয়ে তেওঁ তৃতীয়বাৰ জনোৱা
\v 31 পাছে তেওঁ বাৰ জন পাঁচনিক লগত লৈ তেওঁলোকক ক’লে, চোৱা, আমি যিৰূচালেমলৈ যাত্ৰা কৰিছোঁ; তাতে ভাববাদীসকলৰ দ্বাৰাই যি যি লিখা আছে, সেই সকলো কথা মানুহৰ পুত্ৰত সিদ্ধ হ’ব।
\v 32 কিয়নো পৰজাতি লোকৰ হাতত তেওঁক শোধাই দিয়া হ’ব; তাতে মানুহে তেওঁক বিদ্ৰুপ কৰিব, অপমান কৰিব, তেওঁৰ গাত ধুই পেলাব,
\v 33 আৰু চাবুকেৰে কোবাই তেওঁক বধ কৰিব; পাছে তিন দিনৰ দিনা তেওঁ আকৌ উঠিব।
\v 34 কিন্তু তেওঁলোকে এই কথাৰ একো নুবুজিলে; আৰু এই বচন তেওঁলোকৰ পৰা গুপুত থকাত, যি কোৱা হ’ল, তোমালোকে তাক নাজানিলে।
\p যিৰীহোত এজন অন্ধক চকু দিয়া
\v 35 পাছে তেওঁ যিৰীহোৰ ওচৰ পালত, কোনো এজন অন্ধই বাটৰ কাষত বহি, ভিক্ষা কৰি অছিল।
\v 36 লোকসমূহ সেই বাটেদি যোৱা শুনি, তেওঁ তাৰ কাৰণ সুধিলে।
\v 37 তাতে তেওঁলোকে তেওঁক ক’লে, নাচৰতীয়া যীচু এই পিনে গৈছে।
\v 38 তেতিয়াই তেওঁ ৰিঙিয়াই ক’লে, হে যীচু, দায়ুদৰ সন্তান, মোক দয়া কৰক।
\v 39 তাতে তেওঁ মনে মনে থাকিবলৈ, আগে আগে যোৱা বিলাকে তেওঁক ডাবি দিলে; কিন্তু তেওঁ আৰু বেচিকৈ আটাহ পাৰি ক’লে, হে দায়ূদৰ সন্তান, মোক দয়া কৰক।
\v 40 তাতে যীচুৱে থমকি ৰৈ, তেওঁৰ ওচৰলৈ তেওঁক আনিবলৈ আজ্ঞা দিলে।
\v 41 পাছে তেওঁ ওচৰলৈ আহিলত, তেওঁ তেওঁক সুধিলে, মই কি কৰাটো তোমাৰ ইচ্ছা? তাতে তেওঁ ক’লে, হে প্ৰভু, মই যেন দেখিবলৈ পাওঁ।
\v 42 তেতিয়া যীচুৱে তেওঁক ক’লে, তুমি দৃষ্টি পোৱা; তোমাৰ বিশ্বাসেই তোমাক ৰক্ষা কৰিলে।
\v 43 তাতে তেওঁ তেতিয়াই দৃষ্টি পাই, ঈশ্বৰৰ প্ৰশংসা কৰি কৰি তেওঁৰ পাছে পাছে গ’ল; আৰু সকলো মানুহে তাকে দেখি, ঈশ্বৰৰ স্তুতি কৰিলে।
\p চক্কেয়ৰ মন পালটন
\c 19
\cl ১৯ অধ্যায়।
\p
\v 1 পাছে তেওঁ যিৰিহো নগৰত সোমাই তাৰ মাজেদি যাবলৈ ধৰিলে।
\v 2 আৰু চোৱা, চক্কেয় নামেৰে এজন মানুহ আছিল; তেওঁ এজন প্ৰধান কৰতোলা, আৰু ধনী আছিল।
\v 3 তেওঁ যীচুক চাবলৈ, অৰ্থাৎ যীচু নো কোন, তাক চাবলৈ কাৰবাৰ কৰিলে; কিন্তু লোকসমূহৰ কাৰণে, তেওঁক দেখা পাব নোৱাৰিলে; কাৰণ তেওঁ চুটিচাপৰ আছিল।
\v 4 তাতে তেওঁ আগ হৈ লৰি গৈ, তেওঁক চাবলৈ এজোপা ডিমৰু গছত উঠিল; কিয়নো তেওঁ সেই পিনেই যাবলৈ উদ্যত আছিল।
\v 5 পাছে যীচুৱে সেই ঠাই পালত, ওপৰলৈ চাই তেওঁক কলে, হে চক্কেয়, বেগাই নামি আহাঁ; কিয়নো মই আজি তোমাৰ ঘৰত থাকিব লাগে।
\v 6 তাতে তেওঁ বেগাই নামি আহি, আনন্দেৰে তেওঁক আলহীকৈ ৰাখিলে।
\v 7 তাকে দেখি সকলোৱেই ভোৰভোৰাই ক’লে, এওঁ পাপী মানুহৰ আলহী হ’বলৈ গৈছে।
\v 8 তেতিয়া চক্কেয়ি থিয় হৈ প্ৰভুৰ আগত ক’লে, হে প্ৰভু, চাওক মোৰ যি সম্পত্তি আছে, তাৰ আদখিনি দৰিদ্ৰ লোকক দান কৰোঁ; আৰু মিছা অপবাদ দি, কোনো মানুহৰ যদি কিবা লৈছোঁ, তেন্তে তাৰ চাৰি গুণ ওভোটাই দিওঁ।
\v 9 তাতে যীচুৱে তেওঁক ক’লে, আজি এই ঘৰলৈ পৰিত্ৰাণ আহিল; কিয়নো এৱোঁ অব্ৰাহামৰ সন্তান।
\v 10 কাৰণ, যি হেৰাল, তাক বিচাৰি ৰক্ষা কৰিবলৈ মানুহৰ পুত্ৰ আহিল।
\p দহ মিনা ৰূপৰ দৃষ্টান্ত
\v 11 যেতিয়া মানুহবিলাকে এইবোৰ কথা শুনি আছিল, তেতিয়া তেওঁ যিৰূচালেমৰ ওচৰ পোৱাত, আৰু ঈশ্বৰৰ ৰাজ্য এতিয়াই প্ৰকাশিত হ’ব বুলি তেওঁলোকে ভবাত, তেওঁ আৰু এটা কথা দৃষ্টান্ত দি ক’লে,
\v 12 এজন ভদ্ৰবংশীয় মানুহে তেওঁৰ নিমিত্তে ৰাজপদ লৈ উলটি আহিবলৈ, দূৰ দেশলৈ যাত্ৰা কৰিলে।
\v 13 তেওঁ যোৱা সময়তে তেওঁৰ দহ জন দাসক মাতি আনি, সিহঁতক দহ মিনা ৰূপ দি ক’লে, মই নহালৈকে বেপাৰ কৰঁহক।
\v 14 কিন্তু তেওঁৰ স্বদেশীয়বিলাকে তেওঁক ঘিণ কৰি, তেওঁৰ পাছত দূত পঠাই কোৱালে, বোলে, আমাৰ ওপৰত ৰাজত্ব কৰিবলৈ, সেইজন মানুহ আমাক নালাগে।
\v 15 পাছে তেওঁ ৰাজপদ পাই উলটি আহিলত, যি দাসবোআৱক তেওঁ ধন দিছিল, সিহঁতে কি ব্যৱসায় কৰিলে, তাক জানিবলৈ, সিহঁতক মাতি আনিবলৈ আজ্ঞা দিলে।
\v 16 তেতিয়া প্ৰথমটোৱে আহি ক’লে, হে প্ৰভু, আপোনাৰ মিনাৰ দ্বাৰাই দহ মিনা লাভ পোৱা হ’ল।
\v 17 তাতে তেওঁ তাক ক’লে, চাবাইচ, উত্তম দাস; তুমি অতি অলপ বিষয়তে বিশ্বাসী হ’লা; তুমি দহ খন নগৰৰ ওপৰত ক্ষমতাপ্ৰাপ্ত হোৱা।
\v 18 পাছে দ্বিতীয়টোৱে আহি ক’লে, হে প্ৰভু, আপোনাৰ মিনাৰ দ্বাৰাই, পাচঁ মিনা হ’ল।
\v 19 তাতে তেওঁ তাকো ক’লে, তুমিও পাঁচ খন নগৰৰ ওপৰত ক্ষমতাপ্ৰাপ্ত হোৱা।
\v 20 আৰু আন এটাই আহি ক’লে, হে প্ৰভু, মই আপোনাৰ মিনা গামোচাতে বান্ধি ৰাখিছোঁ, এইয়া চাওক।
\v 21 কিয়নো আপুনি কঠিন মানুহ, যিহক থৈ যোৱা নাই, তাকে তোলোঁ, যিহকে বোৱা নাই, তাকে দায়; এই হেতুকে মই আপোনালৈ ভয় কৰিলোঁ।
\v 22 তেওঁ তাক ক’লে, হেৰ দুষ্ট দাস, তোৰ নিজৰ মুখৰ কথাৰেই তোৰ সোধ-বিচাৰ কৰিম; মই কঠিন মানুহ, যিহকে থোৱা নাই, তাকে তোলোঁ, যিহকে বোৱা নাই, তাকে দাওঁ, ইয়াকে তই জানিছিলি;
\v 23 তেন্তে কি কাৰণে মোৰ ধন মহাজনৰ হাতত নথলি? তাকে কৰা হ’লে, মই আহি সুতে সৈতে তাক উলিয়াই ললোঁহেঁতেন।
\v 24 পাছে ওচৰত থিয় হৈ থকাবিলাকক তেওঁ ক’লে, ইয়াৰ পৰা সেই মিনা লৈ, যাৰ দহ মিনা আছে, তাক দিয়া।
\v 25 তেতিয়া তেওঁলোকে তেওঁক ক’লে, হে প্ৰভু, তাৰ দহ মিনা আছেই।
\v 26 মই তোমালোকক কঁও, যাৰ আছে, তেওঁকেই দিয়া হ’ব; কিন্তু যাৰ নাই, তেওঁৰ যি আছে, তাকো তেওঁৰ পৰা নিয়া হ’ব।
\v 27 কিন্তু মোৰ সেই যি শত্ৰুবোৰে, সিহঁতৰ ওপৰত ৰাজত্ব কৰিবলৈ, মোক নালাগে বুলি কৈছিল, সিহঁতক ইয়ালৈ আনি মোৰ আগতে বধ কৰোহঁক।
\p যীচুৰ জয়-যাত্ৰা
\v 28 এই কথা কৈ এটালত তেওঁ তেওঁলোকৰ আগে আগে যিৰূচালেমলৈ যাত্ৰা কৰি গৈ আছিল।
\v 29 পাছে জৈতুন নামেৰে পৰ্ব্বতৰ, আৰু বৈৎফগী আৰু বৈথনীয়া গাৱঁৰ ওচৰ পালত, তেওঁ দুজন শিষ্যক এই আদেশ দি পঠালে, সন্মুখৰ গাঁওখনলৈ তোমালোক যোৱা;
\v 30 তাৰ ভিতৰত সোমাওঁতে, কোনো মানুহে কেতিয়াও নুঠা এটা গাধ পোৱালি বান্ধি থোয়া দেখিবা; তাক মেলি আনাগৈ।
\v 31 আৰু তাক কিয় মেলিছা বুলি যদি কোনোবাই তোমালোকক সোধে, তেন্তে এই দৰে ক’বা, প্ৰভুৰ ইয়াত প্ৰয়োজন আছে।
\v 32 তেতিয়া যিবিলাকক পঠোৱা হ’ল, তেওঁলোকে গৈ, তেওঁ তেওঁলোকক কোৱাৰ দৰেই সকলোকে পালে।
\v 33 তেওঁলোকে গাধ পোৱালি মেলোঁতেই, তাৰ গৰাকীবিলাকে সুধিলে, গাধ পোৱালি কিয় মেলিছা?
\v 34 তাতে তেওঁলোকে ক’লে, প্ৰভুৰ ইয়াত প্ৰয়োজন আছে।
\v 35 পাছে যীচুৰ ওচৰলৈ সেই গাধ পোৱালি আনি তেওঁলোকে নিজ নিজ কাপোৰ তাৰ ওপৰত পাৰি, তাতে যীচুক বহুৱালে।
\v 36 আৰু তেওঁ যাওঁতে যাওতে, মানুহবিলাকে তেওঁলোকৰ কাপোৰ বাটত পাৰি দিলে।
\v 37 পাছে তেওঁ যিৰূচালেমৰ ওচৰ চাপোঁতে, জৈতুন পৰ্ব্বতৰ পৰা নামি যোৱা ঠাইত, গোটেই শিষ্যসমূহে, যি যি পৰাক্ৰম-কাৰ্য্য দেখিছিল, তাৰ নিমিত্তে বৰ মাতেৰে ঈশ্বৰৰ স্তুতি কৰি আনন্দ কৰিবলৈ ধৰিলে,
\v 38 বোলে, প্ৰভুৰ নামেৰে যি জন ৰজা আহিছে, তেওঁ ধন্য! স্বৰ্গত কুশল, আৰু ঊৰ্দ্ধলোকত প্ৰশংসা হওক।
\v 39 তেতিয়া লোকসমূহৰ মাজৰ পৰা ফৰীচীবিলাকৰ কোনো কোনোৱে তেওঁক ক’লে, হে গুৰু, আপোনাৰ শিষ্যবিলাকক ডবিয়াওক।
\v 40 তাতে তেওঁ উত্তৰ দি ক’লে, মই তোমালোকক কঁও, এওঁবিলাকে মনে মনে থাকিলে, শিলবোৰে আটাহ পাৰিব।
\p যিৰূচালেমৰ নিমিত্তে বিলাপ কৰা
\v 41 পাছে তেওঁ ওচৰলৈ আহি নগৰ দেখি, তাৰ কাৰণে কান্দি ক’লে,
\v 42 অস! অস! তোমাৰ এইদিনত শান্তিজনক কি, তাক তুমি জনা হ’লে, -- কিন্তু এতিয়া তোমাৰ চকুৰ পৰা তাক লুকুৱা হৈছে।
\v 43 কিয়নো তোমাৰ কৃপাদৃষ্টিৰ কাল তুমি নজনা হেতুকে, যি কালত তোমাৰ শত্ৰুবিলাকে তোমাৰ চাৰিওফালে গড় বান্ধি তোমাক বেৰি, সকলো পিনে তোমাক আগচি ধৰিব,
\v 44 আৰু ভিতৰত থকা তোমাৰ সন্তানবিলাক সৈতে তোমাক মাটিৰ সমান কৰি, তোমাৰ মাজত শিলৰ ওপৰতো শিল থকাকৈ এৰি নিদিব, তোমালৈ সেই কাল আহিব।
\p মন্দিৰ পৰিস্কাৰ কৰা
\v 45 পাছে তেওঁ ধৰ্ম্মধামত সোমাই, তাত বেচোটাবিলাকক বাহিৰ কৰিবলৈ ধৰি সিহঁতক ক’লে,
\v 46 লিখা আছে, মোৰ ঘৰ প্ৰাৰ্থনাৰ ঘৰ হ’ব; কিন্তু তোআলোকে তাক ডকাইতৰ গুহা কৰিলাহক।
\p
\v 47 তেতিয়াৰে পৰা তেওঁ নিতৌ ধৰ্ম্মধামত উপদেশ দি আছিল। তাৰ প্ৰধান পুৰোহিত, অধ্যাপক আৰু প্ৰধান প্ৰধান লোকসকলে তেওঁক বিনষ্ট কৰিবলৈ ছল বিচাৰিলে;
\v 48 কিন্তু সকলো মানুহে তেওঁৰ কথা শুনিবলৈ বৰকৈ মন দি থকাত, তেওঁলোকে কি কৰিব পাৰিব, তাৰ একো নিশ্চয় কৰিব নোৱাৰিলে।
\p যীচুৰ ক্ষমতা বিষয়ে প্ৰশ্ন
\c 20
\cl ২০ অধ্যায়।
\p
\v 1 পাছে তেওঁ এদিন ধৰ্ম্মধামত শুভবাৰ্ত্তা প্ৰচাৰ কৰি, মানুহবিলাকক উপদেশ দিওঁতে, প্ৰধান পুৰোহিত আৰু অধ্যাপকসকলে বদ্ধলোকে সৈতে তেওঁৰ ওচৰলৈ আহি, তেওঁ সুধিলে,
\v 2 বোলে, তুমি কি ক্ষমতাৰে এইবাৰ কৰিছা? আৰু তোমাক এই ক্ষমতা দিওঁতা বা কোন? তাক আমাক কোৱা।
\v 3 তাতে তেওঁ উত্তৰ দি তেওঁলোকক ক’লে, ময়ো তোমালোকক এটি কথা সোধোঁ, তোমালোকে মোক উত্তৰ দিয়া!
\v 4 যোহনৰ বাপ্তিস্ম স্বৰ্গৰ পৰা, নে মানুহৰ পৰা হৈছিল?
\v 5 তাতে তেওঁলোকে ইজনে সিজনে বিবেচনা কৰি ক’লে, স্বৰ্গৰ পৰা বুলি যদি কঁও, তেন্তে আটাইবিলাক মানুহে আমাক শিল দলিয়াই মাৰিব; কিয়নো যোহন যে ভাববাদী হয়, তেওঁলোকে ইজনে সিজনে বিবেচনা কৰি ক’লে, স্বৰ্গৰ পৰা বুলি কঁও, তেন্তে তেওঁত কিয় বিশ্বাস নকৰিলা বুলি তেওঁ ক’ব।
\v 6 আৰু মানুহৰ পৰা বুলি যদি কঁও, তেন্তে আটাইবিলাক মানুহ আমাক শিল দলিয়াই মাৰিব; কিয়নো যোহন যে ভাববাদী হয়, তেওঁলোকে ইয়াকে নিশ্চয়কৈ প্ৰত্যয় কৰে।
\v 7 তাতে তেওঁলোকে উত্তৰ দিলে, সেয়ে ক’ৰ পৰা, আমি নাজানো।
\v 8 তেতিয়া যীচুৱে তেওঁবিলাকক ক’লে, তেন্তে, কি ক্ষমতাৰে এইবোৰ কৰোঁ, তাক ময়ো তোমালোকক নকঁও।
\p কেইজনমান বিশ্বাস-ঘাতক খেতিয়কৰ দৃষ্টান্ত
\v 9 পাছে তেওঁ মানুহবিলাকৰ আগত এই দৃষ্টান্ত দি ক’বলৈ ধৰিলে, এজন মানুহে দ্ৰাক্ষাবাৰী পাতি তাক খেতিয়কবিলাকৰ হাতত গতাই দি, বহু দিনৰ কাৰণে আন দেশলৈ গ’ল।
\v 10 পাছে সেই খেতিয়কবিলাকে দ্ৰাক্ষাবাৰীৰ গুটিৰ অংশ তেওঁক যেন দিয়ে, এই কাৰণে বতৰৰ দিনত, তেওঁ তেওঁলোকৰ ওচৰলৈ এজন দাসক পঠাই দিলে।
\v 11 আকৌ তেওঁ আৰু এজন দাসক পঠালত, তেওঁলোকে তাকো কোবাই, অপমান কৰি শুদাহাতে খেদাই দিলে।
\v 12 তৃতীয়বাৰ আৰু এটাক পঠালত, তেওঁলোকে তাকো খুন কৰি বাহিৰলৈ পেলালে।
\v 13 তেতিয়া দ্ৰাক্ষাবাৰীৰ গৰাকীয়ে ক’লে, মই কি কৰিম? মোৰ প্ৰিয় পুত্ৰক পঠাই দিম; তেওঁলোকে তেওঁক কিজানি আদৰ কৰিব।
\v 14 কিন্তু খেতিয়কবিলাকে তেওঁক দেখি ইজনে সিজনে কোৱা-মেলা কৰি ক’লে, এৱেঁই উত্তৰাধিকাৰী; আহাঁ, উত্তৰাধিকাৰ আমাৰ হ’বলৈ এওঁক বধ কৰোঁহক;
\v 15 এই বুলি তেওঁলোকে তেওঁক দ্ৰাক্ষাবাৰীৰ পৰা বহিৰ কৰি বধ কৰিলে। এই হেতুকে সেই দ্ৰাক্ষাবাৰীৰ গৰাকীয়ে তেওঁলোকক কি কৰিব?
\v 16 তেওঁ আহি সেই খেতিয়কবিলাকক সংহাৰ কৰি, আনবিলাকৰ হাতত দ্ৰাক্ষাবাৰী দিব;
\v 17 কিন্তু শুনাবিলাকে ক’লে, এনে নহওক। তাতে তেওঁ তেওঁলোকলৈ চাই ক’লে, তেন্তে ঘৰ-সজাবিলাকে যি শিল অগ্ৰাহ্য কৰিলে, সেয়ে চুকৰ প্ৰধান শিল হ’ল;
\v 18 এই লিখা বচনৰ অৰ্থ কি? সেই শিলৰ ওপৰত যি কোনো পৰব, তেওঁ ডোখৰ-ডোখৰকৈ ভাগি যাব; কিন্তু যাৰ ওপৰত সেই শিল পৰিব, তেওঁক ধূলিৰ দৰে উড়ুৱাই পেলাব।
\p ৰাজকৰ, পুনৰুত্থান আৰু দায়ূদৰ সন্তানৰ বিষয়ে প্ৰশ্ন
\v 19 অধ্যাপক আৰু প্ৰধান পুৰোহিতসকলে তেওঁলোকৰ অহিতে তেওঁ এই দৃষ্টান্ত ক’লে বুলি জানি, সেই সময়তেই তেওঁক হাতেৰে ধৰিবলৈ ছল বিচাৰিলে; কিন্তু মানুহবিলাকলৈ ভয় কৰিলে।
\v 20 তাতে তেওঁলোকে তেওঁলৈ খাপ দি, তেওঁৰ কথাত দায় ধৰি, তেওঁক দেশাধিপতিৰ ক্ষমতা আৰু তেওঁলৈ খাপ দি, তেওঁৰ খাপ দি, তেওঁৰ কথাত দায় ধৰি, তেওঁক দেশাধিপতিৰ ক্ষমতা আৰু শাসনত যেন শোধাই দিব পাৰে, এই কাৰণে সাধুৰ বেশ ধৰা কিছুমান চোৰাংচোৱা পঠাই দিলে।
\v 21 পাছে সিহঁতে তেওঁক সুধিলে, হে গুৰু, আপুনি যথাৰ্থৰূপে কথা কৈছে আৰু উপদেশ দিছে, আৰু কাৰো মুখলৈ নাচাই সঁচাকৈ ঈশ্বৰৰ পথ দেখুৱাইছে, ইয়াক আমি জানো।
\v 22 কৈচৰক আমি কৰ দিব পায় নে নাপায়?
\v 23 কিন্তু তেওঁ সিহঁতৰ চতুৰতা বুজি সিহতক ক’লে, মোক এটা আধলি দেখুৱা।
\v 24 ইয়াত কাৰ প্ৰতিমূৰ্ত্তি আৰু নাম আছে? সিহঁতে ক’লে, কৈচৰৰ।
\v 25 তেতিয়া তেওঁ সিহঁতক ক’লে, তেন্তে যি কৈচৰৰ, তাক কৈচৰক দিয়া; আৰু যি ঈশ্বৰৰ, তাক ঈশ্বৰক দিয়া।
\v 26 তাতে সিহঁতে মানুহবিলাকৰ আগত তেওঁৰ কথাত দোষ ধৰিব নোৱাৰি; তেওঁৰ উত্তৰত বিস্ময় মানি নিজম দি থাকিল।
\p
\v 27 পাছে, পুনৰুত্থান নাই বুলি কোৱা চদ্দূকীবিলাকৰ কোনো, কোনোৱে ওচৰলৈ আহি তেওঁক সুধিলে,
\v 28 হে গুৰু, ককাই-ভাইৰ মাজৰ তিৰোতা থকা কোনো এজন যদি নিঃসন্তান হৈ মৰে, তেন্তে, তেওঁৰ ভায়েক বা ককায়েকে সেই তিৰোতা বিয়া কৰি মৃত জনলৈ বংশ উৎপন্ন কৰিব, এই বুলি মোচি আমালৈ লিখিলে।
\v 29 বাৰু, কোনো সাত জন ভাই-ককাই আছিল; প্ৰথমজনে তিৰোতা বিয়া কৰি নিঃসন্তান হৈ মৰিল।
\v 30 ক্ৰমান্ধয়ে দ্বিতীয়জনে আৰু তৃতীয়জনেও তেওঁক বিয়া কৰিলে;
\v 31 সেইদৰে সাতোজন সন্তান নথকাকৈ মৰিল।
\v 32 অৱশেষত সেই তিৰোতাও মৰিল। তেন্তে পুনৰুত্থানত, তেওঁলোকৰ মাজৰ তেওঁ কাৰ তিৰোতা হ’ব?
\v 33 কিয়নো সাতোজনে তেওঁক বিয়া কৰিছিল।
\p
\v 34 তাতে যীচুৱে তেওঁলোকক ক’লে, এই যুগৰ সন্তানবিলাকে বিয়া কৰে, আৰু বিয়া দিয়াও হয়;
\v 35-36 কিন্তু যিবিলাক সেই যুগৰ, আৰু মৃতবিলাকৰ মাজৰ পৰা পুনৰুত্থান পাবৰ যোগ্য বুলি গণ্য হয়, তেওঁলোকে বিয়া নকৰে, আৰু তেওঁলোকৰ মৃত্যু আৰু হ’ব নোৱাৰে; কাৰণ, তেওঁলোক স্বৰ্গদূতবিলাকৰ তুল্য; আৰু পুনৰুত্থানৰ সন্তান হোৱাত, ঈশ্বৰৰ সন্তান হয়।
\v 37 মোচিয়ে জোপাৰ কথাত প্ৰভুক, অব্ৰাহামৰ ঈশ্বৰ, ইচ্‌হাকৰ ঈশ্বৰ, যাকোবৰ ঈশ্বৰ বুলি মতাত, মৃতবিলাকৰ যে পুনৰুত্থান হয়, ইয়াক প্ৰকাশ কৰিলে।
\v 38 তেওঁ মৃতবিলাকৰ ঈশ্বৰ নহয়, জীয়াবিলাকৰহে ঈশ্বৰ; কিয়নো তেওঁৰ সম্বন্ধে সকলো জীয়াই আছে।
\v 39 তাতে কোনো কোনো অধ্যাপকে উত্তৰ দি ক’লে, হে গুৰু, আপুনি ভাল কৈছে।
\v 40 কিয়নো তেওঁক আৰু কোনো কথা সুধিবলৈ তেওঁলোকৰ সাহ নহ’ল।
\p
\v 41 আৰু তেওঁ তেওঁলোকক ক’লে, খ্ৰীষ্ট্‌ যে দায়ূদৰ সন্তান, ইয়াক কেনেকৈ কয়?
\v 42 কিয়নো দায়ূদে নিজে গীতমালাত কৈছে, প্ৰভুৱে মোৰ প্ৰভুক ক’লে, মই তোমাৰ শত্ৰুবোৰক তোমাৰ ভৰি-পীৰা নকৰোঁমানে,
\v 43 মোৰ সোঁহাতে বহি থকা।
\v 44 এইদৰে দায়ূদে তেওঁক প্ৰভু বোলে; তেন্তে তেওঁ কেনেকৈ তেওঁৰ সন্তান হ’ব পাৰে?
\p অধ্যাপকসকলৰ পৰা সাৱধানে থাকিবলৈ আদেশ
\v 45 পাছে আটাই মানুহে শুনাকৈ, তেওঁ তেওঁৰ শিষ্যবিলাকক ক’লে,
\v 46 যি অধ্যাপকসকলে দীঘল বস্ত্ৰ পিন্ধি ফুৰিবলৈ ইচ্ছা কৰে, আৰু হাট-বজাৰত নমস্কাৰ, নাম-ঘৰত প্ৰধান আসন, ভোজন প্ৰধান ঠাই, এই সকলোকে ভাল পায়,
\v 47 আৰু বাৰীবিলাকৰ ঘৰ-বাৰী গ্ৰাস কৰি দীঘল প্ৰাৰ্থনাৰে ছদ্মবেশ ধৰে, তেওঁলোকলৈ সাৱধান হোৱা; তেওঁলোকে অধিক দণ্ড পাব।
\p প্ৰকৃত দানশীলা তিৰোতাক প্ৰশংসা কৰা
\c 21
\cl ২১ অধ্যায়।
\p
\v 1 পাছে তেওঁ চকু তুলি চাই, ধনীলোকক ভঁৰালত দান সুমুৱাই দিয়া দেখিলে।
\v 2 আৰু কোনো এজনী দুখীয়া বাঁৰীয়ে তাত দুই পাই সুমুৱাই দিয়াও দেখিলে।
\v 3 তাত তেওঁ ক’লে, মই তোমালোকক সঁচাকৈ কঁও, সেই আটাইবিলাকতকৈ এই দৰিদ্ৰ বাঁৰীয়ে অধিককৈ দিলে।
\v 4 কিয়নো তেওঁলোক সকলোৱে নিজ নিজ অতিৰিক্ত ধনৰ পৰা দান দিলে; কিন্তু তেওঁৰ নাটনি হোৱাতো, জীৱিকালৈ যি আছিল, সেই আটাইখিনি দিলে।
\p খ্ৰীষ্টৰ পুনৰাগমনৰ বিষয়ে জনোৱা
\v 5 পাছে, উত্তম শিল আৰু উৎসৰ্গ কৰা দ্ৰব্যেৰে ধৰ্ম্মধাম কেনে বিভূষিত, এই কথা কোনো কোনোৱে কোৱাত, তেওঁ ক’লে,
\v 6 তোমালোকে এই যি যি দেখিছা, যি কালত, শিলৰ ওপৰত শিল থকাকৈ ইয়াত এৰা নহৈ, সকলোকে পেলোৱা হ’ব, এনে কাল আহিব।
\v 7 তেতিয়া তেওঁলোকে তেওঁক সুধিলে, হে গুৰু, তেন্তে এইবোৰ কেতিয়া হ’ব? আৰু এইবোৰ ঘটিবলৈ উদ্যত হোৱাৰ চিন কি? তাতে তেওঁ ক’লে,
\v 8 তোমালোকে যেন ভ্ৰান্ত নোহোৱা, এই কাৰণে সাৱধান হোৱা। কিয়নো অনেকে মোৰ নামেৰে আহি, মই সেই জন, আৰু যেতিয়া কাল ওচৰ, এই বুলি ক’ব; কিন্তু তোমালোক তেওঁবিলাকৰ পাছত নাযাবা।
\v 9 আৰু যেতিয়া তোমালোকে ৰণ আৰু হুৰামুৰাৰ বাৰ্ত্তা শুনা, তেতিয়া ভয়াতুৰ নহ’বা; কিয়নো এই সকলো আগেয়ে ঘটিব লাগে; কিন্তু তেতিয়াই শেষ নহয়।
\p
\v 10 তেতিয়া তেওঁ তেওঁলোকক ক’লে, জাতিৰ বিৰুদ্ধে জাতি, ৰাজ্যৰ বিৰুদ্ধে ৰাজ্য উঠিব;
\v 11 আৰু বৰ ভূমিকম্প, ঠায়ে ঠায়ে আকাল, আৰু মহামাৰী হ’ব, আৰু আকাশৰ পৰা ভয়ঙ্কৰ লক্ষণ আৰু মহৎ চিন ওলাব।
\v 12 কিন্তু এই সকলো ঘটনাৰ পূৰ্ব্বেই, মানুহে তোমালোকৰ ওপৰত হাত দি, তোমালোকক তাড়না কৰিব; নাম-ঘৰ আৰু বন্দীশালত শোধাই দিব; আৰু মোৰ নামৰ কাৰণে তোমালোকক ৰজা আৰু দেশাধিপতিৰ আগলৈ নিয়া হ’ব।
\v 13 সাক্ষ্যৰ অৰ্থে এই সকলো কথা তোমালোকলৈ ঘটিব।
\v 14 এতেকে, উত্তৰ দিবলৈ আগেয়ে চিন্তা নকৰিবলৈ, তোমালোকৰ মনত নিশ্চয় কৰা;
\v 15 কিয়নো তোমালোকৰ বিৰুদ্ধীবিলাকৰ কোনেও প্ৰতিশোধ বা প্ৰত্যুত্তৰ কৰিব নোৱাৰা মুখ আৰু জ্ঞান মই তোমালোকক দিম।
\v 16 আৰু পিতৃ-মাতৃ, ভাই-ককাই, জ্ঞাতি-কুটুম্ব, আৰু বন্ধুবিলাকৰ দ্বাৰাই তোমালোক শত্ৰুৰ হাতত সমৰ্পিত হ’বা, তাতে তোমালোকৰ কিছুমানক তেওঁলোকে বধ কৰাব।
\v 17 আৰু তোমালোকে মোৰ নামৰ নিমিত্তে সকলোকে ঘৃণাৰ পাত্ৰ হ’বা।
\v 18 কিন্তু তোমালোকৰ মূৰৰ এডালি চুলিও নষ্ট নহ’বা।
\v 19 তোমালোকে নিজ ধৈৰ্য্যেৰে, নিজ নিজ প্ৰাণ লাভ কৰিবা।
\p
\v 20 আৰু যেতিয়া যিৰূচালেমক সৈন্যবিলাকেৰে বেৰি ধৰা দেখিবা, তেতিয়া তাৰ ধ্বংস ওচৰ চাপিলহি বুলি জানিবা।
\v 21 তেতিয়া যিহূদিয়াত থকা মানুহবিলাক পৰ্ব্বতলৈ পলাই যাওক; আৰু নগৰখনত থকাবিলাক ওলাই যাওক; আৰু গাৱেঁ ভূৱেঁ থকা মানুহ তাৰ ভিতৰলৈ নোসোমাওক।
\v 22 কিয়নো সকলো লিখা বচন সিদ্ধ হ’বলৈ সেয়েই প্ৰতিফল দিবৰ সময় হ’ব।
\v 23 সেই কালত গৰ্ভৱতী আৰু পিয়াহ দিয়া তিৰোতাবিলাকৰ সন্তাপ হ’ব; কিয়নো দেশখনত অতিশয় দুখ, আৰু এই মানুহবিলাকৰ ওপৰত ক্ৰোধ হ’ব।
\v 24 তেওঁলোক তৰোৱালৰ ধাৰত পৰিব, আৰু সকলো দেশলৈ বন্দী কৰি নিয়া হ’ব; আৰু পৰজাতি মানুহৰ কাল সম্পূৰ্ণ নহয়মানলৈকে, যিৰূচালেমক পৰজাতি মানুহৰ ভৰিৰে গচকা হ’ব।
\p
\v 25 তেতিয়া সূৰ্য্য, চন্দ্ৰ, আৰু তৰাবোৰত নানা চিন ওলাব; আৰু পৃথিবীতো, সাগৰ আৰু ঢৌৰ তৰ্জ্জন-গৰ্জ্জনৰ কাৰণে ব্যাকুল হোৱা জাতিবিলাকৰ ক্লেশ হ’ব;
\v 26 আৰু পৃথিবীত যি যি ঘটিব, তাৰ চিন্তাত আৰু ভয়ত মানুহবিলাক বিমূৰ্চ্ছিত হ’ব; কিয়নো আকাশৰ শক্তিবোৰ লৰোৱা হ’ব।
\v 27 তেতিয়া পৰাক্ৰম আৰু মহা-প্ৰতাপেৰে মানুহৰ পুত্ৰক মেঘত অহা দেখিব।
\v 28 কিন্তু এইবোৰ কথা ঘটিবৰ আৰম্ভন হ’লে, মূৰ দাঙি ওপৰলৈ চোৱা, কিয়নো তোমালোকৰ মুক্তি ওচৰ চাপিছেহি।
\p
\v 29 পাছে তেওঁ তেওঁলোকক এটা দৃষ্টান্ত দি ক’লে, ডিমৰু আদি সকলো গছ চোৱা;
\v 30 সেইবোৰ কুহি পাত মেলা দেখিলে, জহকাল তেতিয়াই ওচৰ হৈছে বুলি তোমালোকে নিজে জানা।
\v 31 সেইদৰে, যেতিয়া তোমালোকে তোমালোকে এইবোৰ ঘটা দেখিবা, তেতিয়া ঈশ্বৰৰ ৰাজ্য ওচৰ হৈছেহি বুলি জানিবা।
\v 32 মই তোমালোকক স্বৰূপকৈ কঁও, এই কালৰ মানুহবিলাক লুপ্ত হোৱাৰ আগেয়ে সকলো ঘটিব।
\v 33 আকাশ আৰু পৃথিবী লুপ্ত হ’ব; কিন্তু মোৰ বাক্য লুপ্ত নহ’ব।
\p
\v 34 কিন্তু জীৱিকাৰ চিন্তা, মত্ততা আৰু অপৰিমিত ভোজনৰ দ্বাৰাই তোমালোকৰ হৃদয় যেন ভাৰাগ্ৰস্ত নহয়, আৰু ফান্দৰ নিচিনা সেই দিন তোমালোকলৈ যেন অকস্মাতে নাহে, এই কাৰণে তোমালোকে নিজলৈ সাৱধানে থাকিবা।
\v 35 কিয়নো সেই দিন গোটেই পৃথিবীত বসতি কৰা সকলোবিলাকৰ ওপৰলৈ আহিব।
\v 36 কিন্তু এই সকলো ঘটিব লগা ঘটনাৰ পৰা তোমালোকে সাৰিবলৈ, আৰু মানুহৰ পুত্ৰৰ আগত থিয় হবলৈ যেন সমৰ্থ হোৱা, এই নিমিত্তে সকলো সময়তে পৰ দি প্ৰাৰ্থনা কৰি থাকিবা।
\p
\v 37 সেই সময়ত তেওঁ দিনৌ ধৰ্ম্মধামত উপদেশ দিছিল; আৰু ৰাতি বাহিৰলৈ গৈ, জৈতুন নামেৰে পৰ্ব্বতত কটাইছিল।
\v 38 আৰু সকলো মানুহে ধৰ্ম্মধামত তেওঁৰ কথা শুনিবলৈ, ৰাতিপুৱা সোনকালে তেওঁৰ ওচৰলৈ আহিছিল।
\p যীচুৰ বিপক্ষে কুমন্ত্ৰণা
\c 22
\cl ২২ অধ্যায়।
\p
\v 1 পাছে নিস্তাৰ-পৰ্ব্ব নামেৰে, খমিৰ নোহোৱা পিঠাৰ পৰ্ব্ব ওচৰ হ’লত,
\v 2 প্ৰধান পুৰোহিত আৰু অধ্যাপক সকলে কেনেকৈ তেওঁক বধ কৰিব পাৰে, তাৰে উপায় বিচাৰিলে; কিয়নো তেওঁলোকে মানুহবিলাকলৈ ভয় কৰিলে।
\p
\v 3 তেতিয়া বাৰ-জন পাঁচনিৰ মাজৰ যিহুদা, যাৰ উপনাম ইস্কৰিয়োতীয়া, তেওঁৰ ভিতৰত চয়তান সোমাল।
\v 4 তাতে তেওঁ গৈ, কেনেকৈ তেওঁক তেওঁলোকৰ হাতত শোধাই দিব পাৰে, সেই বিষয়ে প্ৰধান পুৰোহিত আৰু সেনাপতিবিলাকে সৈতে কথা-বাৰ্ত্তা হ’ল।
\v 5 তেতিয়া তেওঁলোকে আনন্দিত হৈ, তেওঁক ধন দিবলৈ কথা বান্ধিলে।
\v 6 তাতে তেওঁ সন্মত হল, আৰু লোকসমূহ নথকা সময়ত, তেওঁলোকৰ হাতত তেওঁক শোধাই দিবলৈ সুযোগ বিচাৰিলে।
\p যীচুৱে নিস্তাৰ-পৰ্ব্বৰ ভোজ পালন কৰা আৰু প্ৰভু-ভোজ স্থাপন কৰা
\v 7 পাছে খমিৰ নোহোৱা পিঠাৰ দিন, অৰ্থাৎ যি দিনা নিস্তাৰ-পৰ্ব্বৰ মেৰ বলি দিব লাগে, সেই দিন উপস্থিত হ’লত,
\v 8 তেওঁ পিতৰ আৰু যোহনক পঠাই দি ক’লে, তোমালোকে গৈ, আমি ভোজন কৰিবলৈ নিস্তাৰ পৰ্ব্বৰ ভোজ যুগুত কৰাগৈ।
\v 9 তেতে তেওঁলোকে তেওঁক সুধিলে, আমি ক’ত যুগুত কৰিবলৈ আপুনি ইচ্ছা কৰিছে?
\v 10 তেওঁ তেওঁলোকক ক’লে, চোৱা, তোমালোকেই নগৰত ভিতৰত সোমালেই, পানী একলহ লৈ অহা এজন মানুহে তোমালোকক লগ পাব; তেওঁ যি ঘৰত সোমায়, তোমালোকে তেওঁৰ পাছে পাছে গৈ সেই ঘৰত সোমাই ঘৰৰ গৰাকীক কবা,
\v 11 গুৰুৱে তোমাক কৈছে, মই যি ঠাইত মোৰ শিষ্যবিলাকে সৈতে নিস্তাৰ-পৰ্ব্বৰ ভোজ খাম, সেই আলহী-কোঠালি ক’ত?
\v 12 তাতে সেই মানুহে সজোৱা ওপৰ-তলাৰ এটা ডাঙৰ কোঁঠালি তোমালোকক দেখুৱাই দিব; তাতে যুগুত কৰাগৈ।
\v 13 তেতিয়া তেওঁলোকে গৈ, তেওঁ তেওঁলোকক যেনেকৈ কৈছিল তেনেকৈ পাই, নিস্তাৰ-পৰ্ব্বৰ ভোজ যুগুত কৰিলে।
\p
\v 14 পাছে সময় হ’লত, তেওঁ পাঁচনিবিলাকে সৈতে ভোজনত বহিল।
\v 15 তেতিয়া তেওঁ তেওঁলোকক ক’লে, মোৰ দুখ ভোগৰ আগেয়ে তোমালোকে সৈতে এই নিস্তাৰ-পৰ্ব্বৰ ভোজ খাবলৈ মই বৰ ইচ্ছা কৰিলোঁ।
\v 16 কিয়নো মই তোমালোকক কঁও, ঈশ্বৰৰ ৰাজ্যত এয়ে সিদ্ধ নহয়মানলৈকে, মই তাক আৰু নাখাওঁ।
\v 17 পাছে তেওঁ পান-পাত্ৰ গ্ৰহণ কৰিলে, আৰু স্তুতি কৰি ক’লে, ইয়াক লৈ তোমালোকৰ মাজত ভাগ কৰা;
\v 18 কিয়নো মই তোমালোকক কঁও, ঈশ্বৰৰ ৰাজ্যত এয়ে সিদ্ধ নহামানলৈকে মই এতিয়াৰ পৰা আৰু দ্ৰাক্ষাগুটিৰ ৰস পান নকৰোঁ।
\v 19 আৰু পিঠা লৈ তেওঁ স্তুতি কৰি, তাক ভাঙি তেওঁলোকক দি ক’লে, এয়ে তোমালোকৰ নিমিত্তে দান কৰা মোৰ শৰীৰ; মোক সুৱৰিবলৈ ইয়াক কৰা।
\v 20 ভোজন কৰা হলত, সেইদৰে পান-পাত্ৰকো লৈ ক’লে, তোমালোকৰ নিমিত্তে উলিওৱা মোৰ তেজৰ দ্বাৰাই হোৱা যি নতুন নিয়ম, এই পাত্ৰ সেয়ে।
\v 21 কিন্তু চোৱা, মোক শত্ৰুৰ হাতত শোধাই দিঁওতাৰ হাত মোৰে সৈতে মেজতে আছে।
\v 22 কিয়নো যেনেকৈ নিৰূপন কৰা হৈছিল, তেনেকৈ মানুহৰ পুত্ৰৰ গতি হ’ব হয়, কিন্তু যি মানুহৰ দ্বাৰাই তেওঁক শোধাই দিয়া হয়, তেওঁ সন্তাপৰ পাত্ৰ।
\v 23 তাতে তেওঁলোকৰ মাজত কোনে এই কৰ্ম্ম কৰিব, তাক ইজনে সিজনে সোধা-সুধি কৰিবলৈ ধৰিলে।
\p শিষ্যবিলাকক অনুযোগ কৰা, আৰু পিতৰক সতৰ্ক কৰা
\v 24 আৰু তেওঁলোকৰ মাজত কোন জনক শ্ৰেষ্ঠ বুলি মনা হ’ব, সেই বিষয়ে তেওঁলোকৰ ভিতৰত বাদ-বিবাদ হৈছিল।
\v 25 কিন্তু তেওঁ তেওঁলোকক ক’লে, পৰজাতি ৰজাসকলে তেওঁলোকৰ ওপৰত ৰাজত্ব কৰে, আৰু তেওঁলোকক মাজত ক্ষমতা পোৱাবিলাকক উপকাৰক বোলা যায়।
\v 26 কিন্তু তোমালোক তেনে নোহোৱা; তোমালোকৰ মাজত যি জন শ্ৰেষ্ঠ, তেওঁ সৰুজনৰ নিচিনা হওক; আৰু যি জন প্ৰধান, তেওঁ পৰিচাৰকৰ নিচিনা হওক।
\v 27 কিয়নো বিবেচনা কৰাচোন, কোন শ্ৰেষ্ঠ? ভোজনত বহা জন নাইবা পৰিচাৰক? ভোজনত বহা জন নহয় নে? কিন্তু মই পৰিচাৰকৰ নিচিনাকৈ তোমালোকৰ মাজত আছোঁ।
\p
\v 28 আৰু তোমালোকে মোৰ সকলো পৰীক্ষা কালত, মোৰ লগত থকা লোক হৈছা;
\v 29 আৰু মোৰ পিতৃয়ে যেনেকৈ মোলৈ ৰাজ্য নিয়োজন কৰি থ’লে সেই দৰে তোমালোকে মোৰ ৰাজ্যৰ ভিতৰত, মোৰ মেজত যেন ভোজন-পান কৰিবা, এই নিমিত্তে ময়ো তোমালোকলৈ ৰাজ্য নিয়োজন কৰি থৈছোঁ;
\v 30 তাতে তোমালোকে সিংহাসনত বহি ইস্ৰায়েলৰ বাৰ ফৈদৰ সোধ-বিচাৰ কৰিবা।
\v 31 চিমোন, চিমোন, চোৱা, ধান চলাৰ দৰে চালিবলৈ, চয়তানে তোমালোকক তাৰ নিজৰ কৰি ল’ব খুজিলে;
\v 32 কিন্তু তোমাৰ বিশ্বাস যেন লোপ নাপায়, এই কাৰণে, মই তোমাৰ অৰ্থে প্ৰাৰ্থনা কৰিলোঁ; আৰু তুমি মন পালটোৱাৰ পাছে, তোমাৰ ভাইবিলাককো থিৰ কৰিবা।
\v 33 পাছে তেওঁ তেওঁক ক’লে, হে প্ৰভু, আপোনাৰে সৈতে বন্দীশাল আৰু মৰণলৈকো যাবলৈ মুই যুগুত হৈ আছোঁ।
\v 34 তাতে তেওঁ ক’লে, হে পিতৰ, মই তোমাক কঁও, তুমি যে মোক চিনিছা, ইয়াকে তিনিবাৰ আসৈ নামাতেমানে, আজি কুকুৰাই ডাক নিদিব।
\p
\v 35 পাছে তেওঁ তেওঁলোকক ক’লে, মই যেতিয়া বিনা পাদুকা মোনা আৰু জোলোঙাৰে, তোমালোকক পঠাইছিলো, তেতিয়া তোমালোকৰ কিহবাৰ নাটনি হৈছিল নে? তেওঁলোকে ক’লে, একোৰো নহৈছিল।
\v 36 তাত তেওঁ তেওঁলোকক ক’লে, কিন্তু এতিয়া যাৰ মোনা আছে, তেওঁ তাক লওক; সেইদৰে জোলোঙাও লওক; আৰু যাৰ তৰোৱাল নাই, তেওঁ নিজৰ চোলা বেচি এখন তৰোয়াল কিনক।
\v 37 কিয়নো মই তোমালোকক কঁও, তেওঁ অধৰ্ম্মীবিলাকৰ লগত গণ্য হ’ল, এই যি বচন লিখা আছে, সেয়ে মোত সিদ্ধ হ’ব লাগে; কিয়নো মোৰেই সম্বন্ধীয় কথাৰ শেষ হৈছেহি।
\v 38 তেতিয়া তেওঁলোকে ক’লে, হে প্ৰভু, চাওক, ইয়াত দুখন তৰোৱাল আছে। তেওঁ তেওঁলোকক ক’লে, সেয়ে যথেষ্ট।
\p গেৎচিমানীত যীচুৰ আন্তৰিক যাতনা
\v 39 পাছে তেওঁ বাহিৰলৈ ওলাই, তেওঁৰ নিয়মৰ দৰে জৈতুন পৰ্ব্বতলৈ গ’ল; আৰু শিষ্যবিলাক তেওঁৰ পাছে পাছে গ’ল।
\v 40 সেই ঠাই পাই তেওঁ তেওঁলোকক ক’লে, পৰীক্ষাত যেন নপৰা, এই নিমিত্তে প্ৰাৰ্ধনা কৰা।
\v 41 পাছে তেওঁ শিলৰ এটা দলিমানৰ আঁতৰ হৈ আঁঠু কাঢ়ি প্ৰাৰ্থনা কৰি ক’লে,
\v 42 হে পিতৃ, যদি তোমাৰ ইচ্ছা হয়, তেন্তে এই পান-পাত্ৰ মোৰ ওচৰৰ পৰা দূৰ কৰা; তথাপি মোৰ ইচ্ছা নহয়, তোমাৰেই ইচ্ছা সিদ্ধ হওক।
\v 43 তেতিয়া স্বৰ্গৰ পৰা এজন দূতে তেওঁক দেখা দি, শক্তি দান কৰিলে।
\v 44 পাছে তেওঁ অতি যাতনা পাই, আৰু বৰকৈ প্ৰাৰ্থনা কৰিব ধৰিলে; আৰু গোট বান্ধি মাটিলৈ বৈ যোৱা তেজৰ নিচিনাকৈ, তেওঁৰ ঘাম তেজময় হৈ গ’ল।
\v 45 পাছে তেওঁ প্ৰাৰ্থনা কৰি উঠি, শিষ্যবিলাকৰ ওচৰলৈ আহি, তেওঁলোকক শোকতে টোপনি যোৱা দেখি ক’লে, তোমালোকে কিয় টোপনি গৈছা?
\v 46 পৰীক্ষাত যেন নপৰা, এই নিমিত্তে উঠি প্ৰাৰ্থনা কৰা।
\p শত্ৰুৰ হাতত সমৰ্পিত হোৱা
\v 47 তেওঁ কথা কৈ থাকোঁতেই, চোৱা, মানুহ এদল আৰু বাৰ জন পাঁচনিৰ মাজৰ যিহুদা বোলা জন তেওঁলোকৰ আগে আগে আহিল; আৰু সি চুমা খাবলৈ তেওঁৰ ওচৰ চাপিলহি।
\v 48 তাতে যীচুৱে তাক ক’লে, হে যিহুদা, তুমি চুমাৰেহে মানুহৰ পুত্ৰক শত্ৰুৰ হাতত শোধাই দিছা নে?
\v 49 পাছে কি ঘটিব, তাকে দেখি তেওঁৰ সঙ্গীবিলাকে ক’লে, হে প্ৰভু, আমি তৰোৱালেৰে আঘাত কৰিম নে?
\v 50 আৰু তেওঁলোকৰ কোনো এজনে মহাপুৰোহিতৰ এজন দাসক আঘাত কৰি, তাৰ সোঁ কাণখন কাটি পেলালে। তাতে যীচুৱে সমিধান দি ক’লে, ইয়াকো সহন কৰা।
\v 51 পাছে তাৰ কাণখন চুই, তাক সুস্থ কৰিলে।
\v 52 তেতিয়া তেওঁৰ বিৰুদ্ধে অহা প্ৰধান পুৰোহিত, ধৰ্ম্মধামৰ সেনাপতি, আৰু বৃদ্ধসকলক যীচুৱে ক’লে, যেনেকৈ ডকাইতৰ বিৰুদ্ধে, তেনেকৈ মোৰ বিৰুদ্ধেও তোমালোকে তৰোৱাল আৰু টাঙোন লৈ, ওলাই আহিলা নে?
\v 53 যেতিয়া মই নিতৌ তোমালোকৰ লগত ধৰ্ম্মধামত আছিলোঁ, তেতিয়া তোমালোকে মোৰ বিৰুদ্ধে হাত নেমেলিলা; কিন্তু এয়ে তোমালোকৰ সময় আৰু আন্ধাৰৰ পৰাক্ৰম।
\p পিতৰে যীচুক তিনিবাৰ অস্বীকাৰ কৰা
\v 54 পাছে তেওঁলোকে তেওঁক ধৰি নিলে, আৰু মহা-পুৰোহিতৰ ঘৰলৈ লৈ গ’ল; আৰু পিতৰ আঁতৰে আঁতৰে পাছে পাছে গ’ল।
\v 55 পাছে চোতালৰ মাজ ঠাইত তেওঁলোকে জুই জ্বলাই একে-লগে বহিলত, পিতৰো তেওঁলোকৰ মাজত বহিল।
\v 56 তেওঁ জুইৰ পোহৰত বহি থাকোঁতে, কোনো এজনী বেটীয়ে দেখা পাই, তেওঁলৈ একে-থৰে চাই ক’লে, এৱোঁ তেঔঁৰ লগত আছিল।
\v 57 কিন্তু তেওঁ অস্বীকাৰ কৰি ক’লে, হে নাৰী, মই তেওঁক নিচিনো।
\v 58 অলপ পৰৰ পাছৈ, আন এজনে তেওঁক দেখা পাই ক’লে, তুমিও তেওঁলোকৰ মাজৰ এজন। কিন্তু পিতৰে ক’লে, হে মানুহ, মই নহঁও।
\v 59 প্ৰায় এঘন্টামান বেলিৰ পাছত, আন কোনো এজনে দৃঢ়কৈ ক’লে, সঁচা, এৱোঁ তেওঁৰ লগৰ এজন; কিয়নো এৱোঁ গালীলীয়া।
\v 60 কিন্তু পিতৰে ক’লে, হে মানুহ, তুমি যি কৈছা, মই তাক নাজানোৱেই।
\v 61 এই কথা কঁওতেই, কুকুৰাই ডাক দিলে। তাতে প্ৰভুৱে ঘূৰি পিতৰলৈ চালত, আজি কুকৰাই ডাক দিলে। তাতে প্ৰভুৱে ঘূৰি পিতৰলৈ চালত, আজি কুকৰাই ডাক দিয়াৰ আগেয়ে, তুমি তিনিবাৰ মোক আসৈ মাতিবা, এই যি কথা প্ৰভুৱে তেওঁক কৈছিল,
\v 62 তাক সুঁৱৰি তেঁও বাহিৰলৈ গৈ, অতি শোকেৰে কান্দিবলৈ ধৰিলে।
\v 63 পাছে যি মানুহবিলাকে যীচুক ধৰি ৰাখিছিল, সিহঁতে তেওঁক বিদ্ৰুপ কৰি কোবালে;
\v 64 আৰু কাপোৰেৰে চকু বান্ধি সুধিলে, তোমাক কোনো মাৰিলে, ইয়াক ভাববাণীৰে কোৱা।
\v 65 আৰু তেওঁক নিন্দা কৰি কৰি, তেওঁৰ অহিতে আন আন কথা ক’লে।
\p মহা-সভাৰ আগত যীচুৰ সোধ-বিচাৰ
\v 66 পাছে দিন হ’লত, প্ৰধান পুৰোহিত আৰু অধ্যাপকসকলৰে সৈতে মানুহবিলাকৰ বৃদ্ধলোক-সমাজ গোট খোৱা হলত, তেওঁলোকৰ মহাসভালৈ তেওঁক নি ক’লে, তুমি যদি খ্ৰীষ্ট্‌ হোৱা, তেন্তে আমাক কোৱা।
\v 67 কিন্তু তেওঁ তেওঁলোকক ক’লে, যদিও তোমালোকক কঁও, তথাপি তোমালোকে বিশ্বাস নকৰিবা।
\v 68 আৰু যদিও শুধো, তথাপি উত্তৰ নিদিবা।
\v 69 কিন্তু এতিয়াৰ পৰা মানুহৰ পুত্ৰ ঈশ্বৰৰ পৰাক্ৰমৰ সোঁহাতে বহি থাকিব।
\v 70 তাতে তেওঁলোকে সকলোৱে সুধিলে, তেন্তে তুমি ঈশ্বৰৰ পুত্ৰ নে? তেওঁ তেওঁলোকক ক’লে, তোমালোকেই কোৱা যে, মই হঁও।
\v 71 তেতিয়া তেওঁলোকে ক’লে, আমাৰ আৰু সাক্ষ্যৰ কি প্ৰয়োজন আছে? কিয়নো আমি নিজে এঁওৰ নিজৰ মুখৰ পৰা শুনিলোঁ।
\p পীলাতে আৰু হেৰোদৰ আগত যীচুৰ সোধবিচাৰ ; প্ৰাণদণ্ডৰ আজ্ঞা
\c 23
\cl ২৩ অধ্যায়।
\p
\v 1 পাছে তেওঁলোকৰ গোটেই লোকসমূহে উঠি পীলাতৰ আগলৈ তেওঁক লৈ গৈ, অপবাদ দিবলৈ ধৰিলে, বোলে,
\v 2 নিজকে নিজে অভিষিক্ত ৰজা বুলি আমাৰ জাতিৰ মানুহক বিপথে নিওতা, আৰু কৈচৰৰ কৰ দিবলৈ নিষেধ কৰোতা, এই মানুহক পালো,
\v 3 তেতিয়া পীলাতে তেওঁক সুধিলে,তুমি যিহুদীবিলাকৰ ৰজা নে? তাতে তেওঁ উত্তৰ দি কলে, তুমিয়েই কৈছা।
\v 4 তেতিয়া পীলাতে প্ৰধান পুৰোহিত আৰু লোকসমূহক কলে, মই এই মানুহত একো দোষ নাপাও।
\v 5 কিন্তু তেওঁলোকে আৰু জোৰেৰে কলে, এই মানুহে গালীলৰ পৰা আৰম্ভ কৰি, ইয়ালৈ আৰু গোটেই যিহুদিয়াত উপদেশ দি দি মানুহবিলাকক উচটায়। পীলাতে আৰু হেৰোদৰ আগত যীচুৰ সোধবিচাৰ ; প্ৰাণদণ্ডৰ আজ্ঞা
\v 6 পীলাতে ইয়াক শুনি, মানুহজন গালীলীয়া নে? এই বুলি সুধিলে।
\v 7 পাছে হেৰোদে ৰজাৰ এলাকাৰ ভিতৰৰ বুলি পীলাতে জানি, তেওঁক হেৰোদৰ ওচৰলৈ পঠাই দিলে; কিয়নো সেই সময়ত তেৱোঁ যিৰুচালেমতে আছিল।
\p
\v 8 তেতিয়া হেৰোদে যীচুক দেখি অতিশয় আনন্দিত হল; কিয়নো তেঁওৰ শুনাৰ কাৰণে
\v 9 তেতিয়া হেৰোদে অনেক কথা সুধিলে, কিন্তু তেওঁ একো উত্তৰ নিদিলে।
\v 10 াআৰু প্ৰধান পুৰোহিত আৰু অধ্যাপকসকলে থিয় হৈ বৰকৈ তেওঁক অপবাদ দি াআছিল।
\v 11 পাছে হেৰোদে তেওঁৰ সেনাবিলাকে সৈতে তেওঁক হেয়জ্ঞান আৰু বিদ্ৰপ কৰি ৰাজবস্ত্ৰ পিন্ধাই পিলাতৰ তালে আকৌ পঠাই দিলে।
\v 12 সেইদিনা হেৰোদ আৰু পিলাত পৰস্পৰ বন্ধু হল, কিয়নো ইয়াৰ আগেয়ে তেওঁলোকৰ মাজত শত্ৰু ভাব আছিল।
\p
\v 13 পাছে পীলাতে প্ৰধান পুৰোহিত, শাসনকর্তাসকলক আৰু মানুহবিলাকক মাতি গোটাই তেওঁলোকক কলে,
\v 14 মানুহবিলাক অপথে নিওতা বুলি, এই মানুহজনক মোৰ ওচৰলৈ আনিলা; কিন্তু চোৱা মই তোমালোকৰ আগত সোধ-বিচাৰ কৰি, তোমালোকে অপবাদ দিয়া কথাত তেওঁৰ একো দোষ নাপালোঁ।
\v 15 হেৰোদেও নাপালে; কিয়নো তেওঁ আকৌ আমালৈ তেওঁক পঠাই দিলে, আৰু চোৱা এও প্ৰাণদণ্ডৰ যোগ্য কোনো কর্ম্ম কৰা নাই।
\v 16 এই হেতুকে এওক শাস্তি দি এৰি দিম।
\v 17 সেই পর্ব্বৰ সময়ত তেওঁলোকলৈ এজনক মুকলি কৰি দিব লগীয়া আছিল।
\v 18 কিন্তু সকলোৱে একেবাৰে আটাহ পাৰি কলে, ইয়াক দূৰ কৰক; বাৰাব্বাক আমালৈ মুকলি কৰক।
\v 19 সেই বাৰাব্বাই নগৰৰ মাজত ৰাজদ্ৰোহ আৰু নৰ বধ কৰাৰ কাৰণে তাক বন্দীশালত থোৱা হৈছিল।
\v 20 তাতে পীলাতে যীচুক মুকলি কৰিবলৈ ইচ্ছা কৰি, তেওঁলোকক আকৌ কলে,
\v 21 কিন্তু তেওঁবিলাকে আটাহ পাৰি কলে, তাক ক্ৰুচত দিয়ক, ক্ৰুচত দিয়ক, তাতে তেওঁ তৃতীয়বাৰো তেওঁলোকক কলে, কিয়?
\v 22 কি দোষ কৰিলে? প্ৰাণদণ্ডৰ কোনো কাৰণ মই এওত পোৱা নাই; এই হেতুকে এওক শাস্তি দি এৰি দিম।
\v 23 কিন্তু তেওঁলোকে অতি ব্যগ্ৰ হৈ, তেওঁক যেন ক্ৰুচত দিয়া হয়, এই আশায়েৰে বৰ মাতেৰে নিবেদন কৰিলে।
\v 24 আৰু তেওঁলোকৰ আৰাৱে জিনিলে। তাতে পীলাতে তেওঁলোকৰ সেই নিবেদনৰ দৰে কৰিবলৈ ৰায় দিলে।
\v 25 পাছে ৰাজদ্ৰোহ আৰু নৰ বধ কৰাৰ কাৰণে বন্দীশালত থোৱা যি জনক তেওঁলোকে খুজিছিল, তাক তেওঁ মুকলি কৰি কৰিলে; কিন্তু যীচুক তেওঁলোকৰ ইচ্ছাত শোধাই দিলে।
\p ক্ৰুচত যীচুৰ মৃত্যু
\v 26 পাছে তেওঁলোকে তেওঁক লৈ যাওঁতে গাঁৱৰ পৰা অহা চিমোন নামেৰে এজন কুৰুণীয়া মানুহক ধৰি যীচুৰ পাছে পাছে লৈ যাবলৈ ক্ৰুচখন তেওঁৰ কান্ধত দিলে।
\v 27 তাতে বৰ এজুম মানুহে আৰু তেওঁলৈ হিয়া ভুকুৱাই বিলাপ কৰা অনেক তিৰোতাও তেওঁৰ পাছে পাছে গল।
\v 28 কিন্তু যীচুৱে ফাললৈ ঘূৰি কলে, হে যীৰুচালেমৰ জীয়ৰীবিলাক, মোৰ নিমিত্তে নাকান্দিবা, তোমালোকৰ আৰু নিজ নিজ সন্তানবিলাকৰ বাবে কান্দা।
\v 29 কিয়নো চোৱা যি কালত বন্ধ্যা তিৰোতা, সন্তান নোহোৱা গর্ভ, আৰু পিয়াহ নিদিয়া স্তনক ধন্য বুলিব এনে কাল আহিছে।
\v 30 তেতিয়া মানুহবিলাকে পর্ব্বতবোৰক কবলৈ ধৰিব, আমাৰ ওপৰৰ পৰা ; উপপর্ব্বতবোৰক কবলৈ ধৰিব, আমাক ঢাকি ধৰা।
\v 31 কিয়নো কেঁচা গছত যদি তেওঁলোকে এইবোৰ কর্ম্ম কৰে, তেন্তে শুকান গছত কি কৰা যাব?
\p
\v 32 সেই সময়ত দুটা দুষ্কর্মী মানুহকো তেওঁৰ লগত বধ কৰিবলৈ লৈ যোৱা হল।
\v 33 পাছে মূৰৰ লাউখোলা নামেৰে ঠাই পাই, তাতে তেঁওক আৰু তেওঁৰ সোঁফালে এটা আৰু বাওঁফালে এটা, এইদৰে সেই দুটা দুষ্কর্মী মানুহকো ক্ৰুচত দিলে।
\v 34 তেতিয়া যীচুৱে কলে, হে পিতৃ, এওলোকক ক্ষমা কৰা ; কিয়নো এওলোকে কি কৰিছে, তাক নাজানে। পাছে তেওঁলোকে চিঠি খেলাই তেওঁৰ বস্ত্ৰ বাটি ললে। আৰু মানুহবিলাকে থিয় হৈ চাই আছিল।
\v 35 আৰু শাসনকর্তাসকলে তেওঁক উপহাস কৰি কলে, ই আন আন লোককহে ৰক্ষা কৰিলে, যদি ই ঈশ্বৰৰ সেই অভিষিক্ত জনা, তেওঁৰ মনোনীত জনা, তেন্তে নিজকে নিজে ৰক্ষা কৰক।
\v 36 সেনাবিলাকেও ওচৰলৈ আহি, তেওঁক চিৰিকা যাচি বিদ্ৰুপ কৰি কলে,
\v 37 আপুনি যদি যিহুদীবিলাকৰ ৰজা হয়, তেন্তে নিজকে নিজে ৰক্ষা কৰক।
\v 38 আৰু এওঁ যিহুদীবিলাকৰ ৰজা এইবুলি লিখা এখন জাননী তেওঁৰ ওপৰত আছিল।
\v 39 তেতিয়া ক্ৰুচত আৰি থোৱা সেই দুটা দুষ্কর্মীৰ এটাই তেওঁক কলে, আপুনি খ্ৰীষ্ট নহয় নে? নিজকে আৰু আমাকো ৰক্ষা কৰক।
\v 40 কিন্তু আনটোৱে তাক ডাবি দি কলে, তুমি একে দণ্ডত থাকোতা ঈশ্বৰলৈ ভয় নকৰানে? আমি হলে দণ্ডৰ যোগ্যপাত্ৰ।
\v 41 নিজ নিজ কর্ম্মৰ উচিত ফল পাইছোঁ; কিন্তু এই জনাই একো অনুচিত কর্ম্ম কৰা নাই ।
\v 42 পাছে সি কলে, হে যীচু , আপুনি আপোনাৰ ৰাজ্যলৈ আহিলে, মোকো সুৱৰিব।
\v 43 যীচুৱে তেওঁক কলে, মই তোমাক স্বৰূপকৈ কও, তুমি আজিয়েই পৰমদেশত মোৰ সঙ্গী হবা।
\p
\v 44 তেতিয়া বাৰ মান বজাৰ সময় হল; আৰু তিনি বজালৈকে গোটেইখন দেশৰ ওপৰত আন্ধাৰ হল;
\v 45 সূর্য্যও লুপ্ত হৈ গল; আৰু মন্দিৰৰ আঁৰ-কাপোৰ মাজেদি ফাটি গল।
\v 46 পাছে যীচুৱে বৰ মাতেৰে আটাহ পাৰি কলে, হে পিতৃ তোমাৰ হাতত মোৰ আত্মা সমর্পন কৰিছোঁ; এই বুলি তেওঁ প্ৰাণ এৰিলে।
\v 47 তেতিয়া যি যি হল, তাকে দেখি, এশৰ সেনাপতিয়ে ঈশ্বৰৰ প্ৰশংসা কৰি কলে, এই মানুহ সচাকৈ ধার্ম্মিক আছিল।
\v 48 এই দৃশ্য চাবলৈ যি লোকসমূহ আহিছিল, তেওঁলোকে এই সকলো ঘটনা দেখি হিয়া ভুকুৱাই উলটি গল।
\v 49 আৰু তেওঁৰ চিনাকিবিলাক আৰু যি তিৰোতা গালীলৰ পৰা পাছে পাছে তেওঁৰ লগত আহিছিল, তেওঁলোকেও আতৰত থিয় হৈ এইবোৰ ঘটনা চাই আছিল।
\p যীচুক মৈদাম দিয়া
\v 50 তেতিয়া চোৱা যিহুদীবিলাকৰ অৰিমথিয়া নগৰৰ যোচেফ নামেৰে যি এজন মেলুৱাই উত্তম আৰু ধার্ম্মি লোক আছিল,
\v 51 তেওঁ তেওঁলোকৰ আলচ আৰু কর্ম্মত সন্মত নহৈছিল আৰু ঈশ্বৰৰ ৰাজ্যলৈ অপেক্ষা কৰি আছিল,
\v 52 তেওঁ পীলাতৰ ওচৰলৈ গৈ যীচুৰ দেহ খুজিলে।
\v 53 পাছে তাক নমাই শন সূতাৰ মিহি কাপোৰেৰে মেৰাই, যত আগেয়ে কাকো থোৱা নাই, শিলত খনা এনে এটা মৈদামত শুৱাই থলে।
\v 54 সেইদিন আয়োজন দিন, আৰু বিশ্ৰাম বাৰৰো আৰম্ভ ওচৰ চাপিল।
\v 55 তাতে গালীলৰ পৰা তেওঁৰ দেহ কেনেকৈ থোৱা হল, তাকে চাই,
\v 56 উলটি আহি, সুগন্ধি দ্ৰব্য আৰু তেল যুগুত কৰিলে। পাছে তেওঁলোকে বিধানৰ দৰে বিশ্ৰাম বাৰে জিৰাইছিল।
\p যীচুৰ পুনৰুত্থন শিষ্যবিলাকক দর্শন দিয়া
\c 24
\cl ২৪ অধ্যায়।
\p
\v 1 কিন্তু সপ্তাহৰ প্ৰথম দিনা অতি দোকমোকালিতে, সেই যুগুত কৰা সুগন্ধি দ্ৰব্য লগত লৈ মৈদামৰ ওচৰলৈ আহিল।
\v 2 তাতে মৈদামৰ মূখৰ পৰা শিল চটা বগৰাই থোৱা দেখিলে।
\v 3 পাছে ভিতৰলৈ সোমাই প্ৰভু যীচুৰ দেহ নাপালে।
\v 4 তেওঁলোকে ইয়াৰ বিষয়ে সংশয় কৰি থাকোতে, চোৱা চকমকীয়া বস্ত্ৰ পিন্ধা দুজন পুৰুষ তেওঁলোকৰ ওচৰত থিয় হল।
\v 5 তাতে তেওঁলোকে ভয় পাই মাটিলৈ তল মূখ কৰি থাকোতে, সেই দুজনে তেওঁলোকক কলে, তোমালোকে মৃতবিলাকৰ মাজত জীৱিত জনাক কিয় বিচাৰিছা?
\v 6 তেওঁ ইয়াত নাই উঠিল। তেওঁ গালীল দেশত থাকোতেই, এই যি কথা তোমালোকক কৈছিল, বোলে
\v 7 মানুহৰ পুত্ৰ পাপী লোকৰ হাতত সমর্পিত, আৰু ক্ৰুচত হত হৈ, তৃতীয় দিনা পুনৰায় উঠিব লাগিব, এই কথা সোঁৱৰা।
\v 8 তেতিয়া তেওঁৰ সেই কথা মনত পৰিলত,
\v 9 তেওঁলোকে মৈদামৰ পৰা ঘূৰি আহি, এঘাৰ জন পাচঁনিকে আদি কৰি আটাইবিলাকক এই সকলো কথাৰ সম্বাদ দিলে।
\v 10 তেওঁলোকৰ মাজত মগদলীনী মৰিয়ম, যোহানা, আৰু যকোবৰ মাক মৰিয়ম আছিল; আৰু তেওঁলোকে সৈতে আন কেইজনীয়েও পাচনিবিলাকক এইবোৰ কথা কলে;
\v 11 কিন্তু তেওঁবিলাকৰ দৃষ্টিত সেইবোৰ অনর্থক গল্প যেন হোৱাত, তেওঁলোকে তিৰোতাবিলাকক অবিশ্বাস কৰিলে।
\v 12 তথাপি পিতৰে উঠি মৈদামলৈ লৰি গৈ, চাপৰি চাই কেৱল শণ সূতাৰ মিহি কাপোৰ কেইখন দেখিলে; পাছে যি ঘটিল তাতে বিষ্ময় মনি নিজ ঘৰলৈ গুচি গল।
\p
\v 13 পাছে যিৰুচালেমৰ পৰা চাৰে সাত মাইল বাটৰ আতৰত থকা ইন্মায়ু নামেৰে এখন গাৱলৈ তেওঁলোকৰ দুজনে সেই দিনাই যাঁওতে যাঁওতে
\v 14 এই সকলো ঘটনাৰ বিষয়ে কথোপকথন কৰি গৈছিল।
\v 15 তেওঁলোকে কথোপকথন আৰু সোধা সুধি কৰোতেই,যীচু নিজে ওচৰলৈ আহি তেওঁলোকৰ লগে লগে গল।
\v 16 কিন্তু তেওঁলোকে তেওঁক চিনিব নোৱাৰে, এই কাৰণে তেওঁলোকৰ চকু বন্ধ হল;
\v 17 তেওঁ তেওঁলোকক সুধিলে, তোমালোওকে ইজনে সিজনে কি কথা পাতি গৈছা? তাতে তেওঁলোক মলিন মুখেৰে থিয় হৈ ৰল।
\v 18 তেতিয় ক্লিয়পা তেওঁলোকৰ এজনে উত্তৰ দি কলে, যি যি কথা এইকেইদিনত ঘটিব লাগিছে, সেইবোৰ কথা যিৰুচালেমত প্ৰবাস কৰি কেবল তুমি হে নাজানা হবলা?
\v 19 তেওঁ তেওঁলোকক সুধিলে কি কি কথা? তেওঁলোকে তেওঁক কলে যি নাচৰতীয় যীচু, ঈশ্বৰ আৰু সকলো লোকৰ সাক্ষাতে কর্ম্মত আৰু বাক্যত শক্তিমান ভাববাদী আছিল,
\v 20 আৰু আমাৰ প্ৰধান পুৰোহিত আৰু শাসনকর্তাসকলে কেনেকৈ তেওঁক প্ৰাণদণ্ডৰ অর্থে শোধাই দি ক্ৰুচত দিলে, সেইবোৰ বিষয়ৰ কথা।
\v 21 কিন্তু যি জনাই ইজ্ৰায়েল লোকক মুক্ত কৰিব, তেৱেই সেইজনা বুলি আমি আশা কৰিছিলোঁ। ইয়াক এৰিও এই কথা ঘটা আজি তিনি দিন হৈছে।
\v 22 তাত বাজে আমাৰ লগৰ কেইবাগৰাকীও তিৰোতাই আমাক বিষ্ময় লগালে;
\v 23 তেওঁলোকে ৰাতিপুৱাই মৈদামলৈ গৈ, তাত তেওঁৰ দেহ নাপাই উলটি আহি কলে, আমি দূতবিলাকক দেখা পালো; তেওঁলোকে তেওঁ জীৱিত হল বুলি কলে।
\v 24 পাছে আমাৰ লগৰ কেইজনমান মানুহ মৈদামলৈ গৈ তিৰোতাবিলাকে কোৱাৰ দৰেই দেখিলে; কিন্তু তেওঁক দেখা নাপালে।
\v 25 তেতিয়া তেওঁ তেওঁলোকক কলে, হে নির্ব্বোধ আৰু ভাববাদীয়ে কোৱা সকলো কথাত বিশ্বাস কৰিবলৈ ভোতোহা চিত্তৰ মানুহ,
\v 26 খ্ৰীষ্টে দোষ ভোগ কৰি নিজৰ প্ৰতাপত সোমাব নেলাগিছিল নে?
\v 27 পাছে তেওঁ মোচিৰ পৰা আৰু সকলো ভাববাদীৰে পৰা আৰম্ভ কৰি গোটেই শাস্ত্ৰত নিজৰ বিষয়ে লিখা কথা তেওঁলোকক বুজাই দিলে।
\p
\v 28 তেওঁলোক যি গাৱলৈ গৈছিল, তাৰ ওচৰ পালত তেওঁ আৰু বাট যোৱা যেন দেখুৱালে;
\v 29 কিন্তু তেওঁলোকে তেওঁক বৰকৈ ধৰি কলে, আমাৰ লগত থাকা, কিয়নো প্ৰায় সন্ধ্যা হল, এতিয়া দিনৰ ওৰ পৰিল।
\v 30 তাতে তেওঁ তেওঁলোকে সৈতে থাকিবলৈ সোমাল। পাছে তেওঁলোক সৈতে ভোজন কৰিবলৈ বহিলত, তেওঁ পিঠা লৈ আশীর্বাদ কৰি ভাঙি তেওঁলোকক দিলে।
\v 31 এনেতে তেওঁলোকৰ চকু মুকলি হোৱাত, তেওঁলোকে তেওঁক চিনি পালে; আৰু তেওঁ তেওঁলোকৰ পৰা অদৃশ্য হল।
\v 32 পাছে তেওঁলোকে পৰষ্পৰে কোৱাকুই কৰি কলে, বাটত আহোতে তেওঁ যেতিয়া আমাৰ সৈতে কথোপকথন কৰিলে, আৰু শাস্ত্ৰৰ অর্থ বুজাই দিলে, তেতিয়া আমাৰ অন্তৰত হৃদয় প্ৰজ্বলিত নহৈছিল নে?
\v 33 সেই সময়তে তেওঁলোক দুজন উঠি, যিৰুচালেমলৈ উলটি আহিল; তাতে একে ঠাইতে গোট খোৱা এঘাৰ জন আৰু লগত থকা বিলাকক দেখা পালতেই, তেওঁলোকক কলে,
\v 34 নিশ্চয় প্ৰভু উঠিল; আৰু চিমোনক দেখা দিলে।
\v 35 পাছে বাটত যি যি হল আৰু পিঠা ভাঙোতে তেওঁক কেনেকৈ চিনা গল, সেই সকলো সেই দুজনে কলে।
\p যীচুৰ স্বর্গৰোহণ
\v 36 েএইবোৰ কথা হওতেই তেওঁ নিজে তেওঁলোকৰ মাজত থিয় হৈ কলে, তোমালোকৰ শান্তি হওক।
\v 37 কিন্তু ভূত দেখিছো বুলি ভাবি, তেওঁলোক ভয়াতুৰ আৰু ত্ৰাসযুক্ত হল।
\v 38 তাতে তেওঁ তেওঁলোকক কলে, তোমালোকৰ মনত কিয় উগুল-থুগুল লাগিছে? আৰু তোমালোকৰ অন্তৰত কি কাৰণে ভাবনা জন্মিছে?
\v 39 মোৰ হাত ভৰি চাই জ্ঞাত হোৱা যে মইহে, মোক স্পর্ষ কৰি চোৱা; কিয়নো মোক যেনে দেখিছা, সেইদৰে আত্মাৰ হাড়-মঙহ নাই;
\v 40 ইয়াকে কৈ তেওঁ নিজৰ হাত ভৰি তেওঁলোকক দেখুৱালে।
\v 41 কিন্তু তেওঁলোক আনন্দৰ কাৰণে তেতিয়াও অবিশ্বাস কৰি বিষ্ময় মানি থাকোতে, তেওঁ তেওঁলোকক কলে, তোমালোকৰ ইয়াত কিবা খোৱা বস্তু আছেনে?
\v 42 তাতে তেওঁলোকে তেওঁক এডোখৰ ভজা মাছ দিলে।
\v 43 তেওঁ তাকে লৈ তেওঁলোকৰ আগত খালে।
\p
\v 44 আৰু তেওঁ তেওঁলোকক কলে, মোচিৰ বিধানত, ভাববাদী সকলৰ পুস্তকত আৰু গীতমালাত মোৰ বিষয়ে যি যি বচন লিখা আছে, সেই সকলো সিদ্ধ হব লাগে বুলি তোমালোকৰ লগত থাকোতেই, যি কথা মই কৈছিলো, মোৰ সেই কথা এই।
\v 45 তেতিয়া শাস্ত্ৰ বুজিবলৈ তেওঁ তেওঁলোকৰ মন মুকলি কৰি দিলে;
\v 46 আৰু তেওঁ কলে, এইদৰে লিখা আছে যে খ্ৰীষ্টে দোষ ভোগ কৰি তৃতীয় দিনা মৃতবিলাকৰ মাজৰ পৰা পুনৰায় উঠিব;
\v 47 আৰু যিৰুচালেম আৰম্ভ কৰি সকলো জাতিৰ আগত মন-পালটন আৰু পাপ মোচনৰ কথা তেওঁৰ নামেৰে ঘোষণা কৰা হব। তোমালোক এই সকলোৰে সাক্ষী আছা।
\v 48 আৰু চোৱা মোৰ পিতৃয়ে যি প্ৰতিজ্ঞা কৰিছিল,
\v 49 তাক তোমালোকলৈ পঠাই দিম, কিন্তু ওপৰৰ পৰা শক্তি নোপোৱামানে এই নগৰতে থাকা।
\v 50 পাছে তেওঁ তেওঁলোকক বৈথনিয়া গাৱঁৰ সন্মূখলৈকে উলিয়াই নি, তেওঁৰ হাত দাঙি, তেওঁলোকক আশীর্বাদ কৰিলে।
\v 51 এইদৰে তেওঁলোকক আশীর্বাদ কৰা সময়ত, তেওঁ তেওঁলোকৰ পৰা পৃথক হল, আৰু তেওঁক স্বর্গলৈ নিয়া হল।
\v 52 তেতিয়া তেওঁলোকে তেওঁক সেৱা কৰি, অতি আনন্দেৰে যিৰুচালেমলৈ উলটি আহিল;
\v 53 আৰু সদায় ধর্মধামত ঈশ্বৰৰ স্তুতি কৰি থাকিল।
