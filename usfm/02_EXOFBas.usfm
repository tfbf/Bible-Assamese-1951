\id EXO Exodus যাত্ৰাপুস্তক অৰ্থাৎ মোচিয়ে লিখা দ্বিতীয় পুস্তক।
\c 1
\s ইস্ৰায়েলৰ সন্তানবিলাকৰ বৃদ্ধি।
\p
\v 1 যাকোবৰ লগত, ইস্ৰায়েলৰ যিবিলাক পুত্ৰই নিজ পৰিয়াল লৈ মিচৰ দেশলৈ আহিছিল, সিবিলাকৰ নাম এই এই;
\v 2 ৰূবেণ, চিমিয়োন, লেবী আৰু যিহূদা;
\v 3 ইচাখৰ, জবূলূন, আৰু বিন্যামীন;
\v 4 দান আৰু নপ্তালী; গাদ আৰু আচেৰ।
\v 5 যাকোবৰ পৰা উৎপন্ন হোৱা প্ৰাণী সৰ্ব্বমুঠ সত্তৰ জন; যোচেফ হ’লে মিচৰতে আছিল;
\v 6 পাছে যোচেফে, তেওঁৰ ভায়েক-ককায়েকবিলাক, আৰু সেই কালৰ সকলো লোক মৰিল।
\v 7 তাৰ পাছত ইস্ৰায়েলৰ সন্তানবিলাক বহুবংশ হৈ অতিশয় অধিক হ’ল; আৰু বাঢ়ি বাঢ়ি অতিশয় বলৱন্ত হ’ল; তাতে সিবিলাকেৰেই দেশ পৰিপূৰ্ণ হ’ল।
\s ইস্ৰায়েলৰ সন্তানবিলাকে উপদ্ৰৱ পোৱা।
\p
\v 8 সেই কালত মিচৰৰ ওপৰত, যোচেফক নজনা এনে এজন নতুন ৰজা হল ।
\v 9 তেওঁ তেওঁৰ প্ৰজাবিলাকক কলে, চোৱা, ইস্ৰায়েল জাতি আমাতকৈ সৰহ আৰু বলৱন্ত ।
\v 10 আহাঁ, আমি সিহঁতৰ লগত টেঙৰালিৰূপে ব্যৱহাৰ কৰোঁহঁক; তেনে নকৰিলে, সিহঁত আৰু বাঢ়িব; তাতে কোনো যুদ্ধ হ’লে, সিহঁতেও আমাৰ শত্ৰুবোৰৰ লগত যোগ হৈ আমাৰে সৈতে যুদ্ধ কৰিব, আৰু দেশৰ পৰা ওলাই যাব।
\v 11 এই হেতুকে, মিচৰীয়াহঁতে সিবিলাকক ভাৰ বোৱাই দুখ দিবৰ নিমিত্তে, সিবিলাকৰ ওপৰত কাৰ্য্যাধ্যক্ষ নিযুক্ত কৰিলে। পাছে সিবিলাকে ফৰৌণৰ নিমিত্তে পিথোম আৰু ৰামিচেচ নামেৰে, শস্য সাঁচি থোৱা দুখন নগৰ নিৰ্ম্মাণ কৰিলে।
\v 12 কিন্তু সিবিলাকক যিমানকৈ দুখ দিলে,সিবিলাক সিমানকৈ বৃদ্ধি পাবলৈ আৰু ব্যাপ্ত হবলৈ ধৰিলে। তাতে, ইস্ৰায়েলৰ সন্তানবিলাকৰ পৰা মিচৰিয়াহঁতে অতিশয় ভয় পাই,
\v 13 ইস্ৰায়েলৰ সন্তানবিলাকক নিৰ্দ্দয়ৰূপে বন্দীকাম কৰাই,
\v 14 বোকা, ইটা, আৰু পথাৰৰ সকলো বিধৰ টান কামৰ দ্বাৰাই সিবিলাকৰ জীৱনত তিতা লগালে; সিহঁতে সিবিলাকক যি যি বন্দীকাম কৰাইছিল, সেই সকলোকে নিৰ্দ্দয়ৰূপে কৰাইছিল।
\p
\v 15 পাছে মিচৰৰ ৰজাই চিফ্ৰা আৰু পুৱা নামেৰে দুজনী ইব্ৰীয়া ধাত্ৰীক কলে,
\v 16 যি সময়ত তহঁতে ইব্ৰীয়া তিৰোতাবিলাকক প্ৰসৱ কৰাৱ, আৰু প্ৰসৱৰ আসনত দেখ, তেতিয়া ল’ৰা হলে তাক বধ কৰিবি, ছোৱালী হলে তাই জীয়াই থাকিব।
\v 17 কিন্তু ধাত্ৰী দুজনীয়ে ঈশ্বৰলৈ ভয় কৰি, মিচৰৰ ৰজাৰ আজ্ঞামতে নচলি, ল’ৰাবিলাকক জীয়াই ৰাখিলে।
\v 18 তাতে মিচৰৰ ৰজাই ধাত্ৰী দুজনীক মতাই নি ক’লে, তহঁতে এনে কাম কৰিলি ? ল’ৰাবোৰক নো কিয় জীয়াই ৰাখিলিহঁক ?
\v 19 তেতিয়া ধাত্ৰী দুজনীয়ে ফৰৌণক ক’লে, ইব্ৰীয়া তিৰোতাবিলাক মিচৰীয়া তিৰোতাবিলাকৰ নিচিনা নহয়; কিয়নো সিহঁত বলী, আৰু সিহঁতৰ ওচৰলৈ ধাত্ৰী যোৱাৰ পুৰ্ব্বেই, সিহঁতে প্ৰসৱ কৰে।
\v 20 পাছে ঈশ্বৰে সেই ধাত্ৰী দুজনীৰ মঙ্গল কৰিলে; আৰু লোকবিলাক বৃদ্ধি পাই অতিশয় বলবন্ত হ’ল।
\v 21 ধাত্ৰী দুজনীয়ে ঈশ্বৰলৈ ভয় কৰা হেতুকে, তেওঁ সিহঁতৰ বংশ বৃদ্ধি কৰিলে।
\v 22 পাছে ফৰৌণে নিজৰ সকলো প্ৰজাকে এই আজ্ঞা কৰি ক’লে, তোমালোকে নতুন কৈ জন্মা প্ৰত্যেক ল’ৰাক নদীত পেলাই দিবা, কিন্তু প্ৰতিজনী ছোৱালীক হ’লে জীয়াই ৰাখিবা।
\c 2
\s মোচি জন্ম পাই ডাঙৰ দীঘল হোৱা।
\p
\v 1 পাছে লেবী বংশৰ এজন মানুহে গৈ, এজনী লেবীয়া ছোৱালী বিয়া কৰিলত,
\v 2 সেই তিৰোতা গৰ্ভৱতী হৈ এটি পুত্ৰ প্ৰসৱ কৰিলে; তাই তাক শুৱনী দেখি, তিনি মাহ লুকুৱাই ৰাখিছিল।
\v 3 কিন্তু আৰু লুকুৱাই ৰাখিব নোৱাৰি, নলেৰে সজা জপা এটা লৈ, তাক শীলাজতু আৰু এঁঠাৰে এঁঠাই, তাত ল’ৰাটি সুমুৱাই, নদীৰ কাষত নলনিত থলেগৈ।
\v 4 আৰু তাৰ নো কি দশা ঘটে, তাকে জানিবৰ নিমিত্তে, তাৰ বায়েক দূৰৈত থিয় থাকিল।
\v 5 পাছে ফৰৌণৰ জীয়েকে নদীত গা ধুবলৈ নামি গৈছিল, আৰু তেওঁৰ লিগিৰীবিলাক নদীৰ তীৰত ফুৰিছিল; এনেতে তেওঁ সেই জপাটো দেখি, তেওঁ দাসী এজনীক পঠাই তাক অনালে।
\v 6 আৰু জপাটো মেলি লৰাটিক দেখিলে; আৰু চোৱা, লৰাটিয়ে কান্দিবলৈ ধৰিলে; তাতে তেওঁৰ মৰম লাগি তেওঁ ক’লে, ই ইব্ৰীয়াহঁতৰ ল’ৰা।
\v 7 তেতিয়া তাৰ বায়েকে ফৰৌণৰ জীয়েকক ক’লে, আপোনাৰ নিমিত্তে এই লৰা পিয়াহ খোৱাই তুলিবলৈ, পিয়াহ দিয়া এজনী ইব্ৰীয়া তিৰোতাক মই আপোনাৰ নিমিত্তে মাতি আনিমগৈ নে ?
\v 8 তাতে ফৰৌণৰ জীয়েকে ক’লে, যোৱা; তেতিয়া সেই ছোৱালীয়ে ল’ৰাৰ মাককে মাতি নিলেগৈ।
\v 9 পাছে ফৰৌণৰ জীয়েকে তাইক ক’লে, তুমি এই ল’ৰাটি নি মোৰ নিমিত্তে পিয়াহ খুৱাই তোলাগৈ; মই তোমাক দৰমহা দিম; তাতে সেই তিৰোতাই ল’ৰাটি নি, পিয়াহ খুৱাই তুলিলেগৈ।
\v 10 পাছে ল’ৰাটি বুজন হ’লত, তাই তাক ফৰৌণৰ ওচৰলৈ নিলে, আৰু সি তেওঁৰ পুত্ৰ হ’ল; পাছে তেওঁৰ তাৰ নাম মোচি ৰাখি ক’লে, ইয়াৰ নাম মোচি; কিয়নো মই ইয়াক পানীৰ পৰা তুলি আনিলোঁ।
\p
\v 11 কালক্ৰমে, মোচি ডাঙৰ হ’লত, এদিন তেওঁ নিজ ভায়েকবিলাকৰ ওচৰলৈ ওলাই গৈ, সিবিলাকৰ ভাৰ বোৱালৈ চাই দেখিলে যে, নিজৰ ভায়েকবিলাকৰ মাজৰ এজন ইব্ৰীয়াক এজন মিচৰীয়াই মাৰিছে।
\v 12 তেতিয়া, মোচিয়ে ইফালে সিফালে কাকো নেদেখি, সেই মিচৰীয়াটোক বধ কৰি বালিত পুতি থলে।
\v 13 তাৰ পাছদিনাও তেওঁ ওলাই গৈ, দুজন ইব্ৰীয়াক বিবাদ কৰা দেখি, দোষী জনক ক’লে, তোমাৰ ভাইক কিয় মাৰিছা ?
\v 14 তাতে সি ক’লে, আমাৰ ওচৰত তোক কোনে অধিপতি আৰু সোধাৰু পাতিছে ? সেই মিচৰীয়াটোক যেনেকৈ তই বধ কৰিলি, তেনেকৈ মোকো বধ কৰিব খুজিছ নেকি? তাতে মোচিয়ে ভয় পাই মনতে ক’লে, বাস্তৱিকতে সেই কথাটো জনাজাত হ’ল।
\v 15 পাছে ফৰৌণে সেই কথা শুনি মোচিক বধ কৰিবলৈ উপায় কৰাত, তেওঁ ফৰৌণৰ আগৰ পৰা পলাই, মিদিয়ন দেশত বাস কৰিবলৈ গৈ এটা নাদৰ ওচৰত বহিল।
\p
\v 16 মিদিয়নীয়া পুৰোহিতৰ সাত জনী জীয়েক আছিল; সিবিলাকে তালৈ আহি, বাপেকৰ মেৰৰ জাকক পানী খুৱাবলৈ, পানী তুলি ঘোলনীত ভৰাইছিল।
\v 17 তাতে মেৰ ৰখীয়াবিলাকে সিবিলাকক খেদাবলৈ ধৰিলেহি; কিন্তু মোচিয়ে উঠি সিবিলাকক ৰক্ষা কৰিলে, আৰু সিবিলাকৰ মেৰ জাককো পানী খুৱালে।
\v 18 পাছে সিবিলাকে সিবিলাকৰ বাপেক ৰুৱেলৰ ওচৰলৈ গলত, তেওঁ সিবিলাকক সুধিলে, তহঁতে আজিনো কেনেকৈ ইমান সোনকালে আহিলিহঁক ?
\v 19 তেতিয়া সিবিলাকে ক’লে, এজন মিচৰীয়া মানুহে ৰখীয়াবিলাকৰ হাতৰ পৰা আমাক ৰক্ষা কৰিলে; তাত বাজে তেওঁ আমাৰ নিমিত্তে পানী তুলি মেৰ জাকক খুৱালে।
\v 20 তেতিয়া তেওঁ তেওঁৰ জীয়েকহঁতক সুধিলে, তেওঁ ক’ত ? তহঁতে সেই পুৰুষক এৰি আহিলি ? মাতি আনগৈ; তেওঁ আহাৰ কৰকহি।
\v 21 পাছে মোচিয়ে সেই মানুহৰ লগতে থাকিবলৈ মান্তি হ’লত, তেওঁ তেওঁৰ জীয়াক চিপ্পোৰাক মোচিৰ লগত বিয়া দিলে।
\v 22 পাছে সেই তিৰোতাই এটি পুত্ৰ প্ৰসৱ কৰিলত, মোচিয়ে তাৰ নাম গেৰ্চোম (ইয়াত প্ৰবাসী) ৰাখিলে; কিয়নো তেওঁ ক’লে, মই বিদেশত প্ৰবাসী হৈ আছোঁ।
\s ঈশ্বৰে মোচিক আমন্ত্ৰণ কৰা।
\p
\v 23 বহু কালৰ পাছত, মিচৰৰ ৰজাৰ মৃত্যু হ’ল। পাছে, ইস্ৰায়েলৰ সন্তানবিলাকে বন্দীকামৰ নিমিত্তে হুমুনিয়াহ চাৰি কাতৰোক্তি কৰিবলৈ ধৰিলে; তাতে বন্দীকামৰ নিমিত্তে কৰা সিবিলাকৰ সেই কাতৰোক্তি ঈশ্বৰলৈ উঠিল।
\v 24 তেতিয়া ঈশ্বৰে সিবিলাকৰ কেঁকনি শুনি, অব্ৰাহাম, ইচহাক, আৰু যাকোবৰ লগত কৰা নিজ নিয়মটি সুঁৱৰিলে;
\v 25 আৰু ইস্ৰায়েলৰ সন্তানবিলাকলৈ দৃষ্টি কৰি, সিবিলাকৰ বুজ-বিচাৰ ল’লে।
\c 3
\p
\v 1 পাছে মোচিয়ে মিদিয়নীয়া পুৰোহিত যিথ্ৰো নামেৰে নিজ শহুৰেকৰ মেৰৰ জাক চৰাওঁতে, এদিন তেওঁ অৰণ্যৰ পাছ ফালেদি মেৰ-জাকক নি, হোৰেব নামেৰে ঈশ্বৰৰ পৰ্ব্বত পালেগৈ।
\v 2 তেতিয়া য়িহোৱাৰ দুতে এটা জোপাৰ মাজৰ পৰা অগ্নিশিখাত তেওঁক দৰ্শন দিলে; তাতে তেওঁ চাই দেখিলে, যে, জোপাটোত জুই জ্বলিছে, তথাপি জোপাটো পোৰা নাই।
\v 3 তাতে মোচিয়ে ক’লে, জোপাটো নো কিয় পোৰা নাই, এই মহৎ দৰ্শন মই এফলীয়া হৈ গৈ চাওঁগৈচোন।
\v 4 কিন্তু চাবৰ নিমিত্তে, তেওঁক যেতিয়া যিহোৱাই এফলীয়া হৈ যোৱা দেখিলে, তেতিয়া জোপাৰ মাজৰ পৰা ঈশ্বৰে তেওঁক মাতি ক’লে, হে মোচি, হে মোচি; তেওঁ ক’লে, চাওঁক, মই আছোঁ।
\v 5 পাছে যিহোৱাই ক’লে, ইয়ালৈ চাপি নাহিবা; তোমাৰ ভৰিৰ পৰা জোতা সোলোকোৱা, কিয়নো তুমি যি ঠাইত থিয় হৈ আছাঁ, সেয়ে পবিত্ৰ ভূমি ।
\v 6 তেওঁ আৰু কলে, মই তোমাৰ ওপৰ-পিবিলাকৰ ঈশ্বৰ, অব্ৰাহাম, ইচহাক, আৰু যাকোবৰ ঈশ্বৰ। তাতে মোচিয়ে নিজৰ মুখ ঢাকিলে; কিয়নো তেওঁ ঈশ্বৰলৈ চাবলৈ ভয় কৰিলে।
\v 7 পাছে যিহোৱাই ক’লে, মিচৰত তকা মোৰ প্ৰজাবিলাকৰ দুখলৈ মই নিশ্চয়ে দৃষ্টি কৰিছোঁ, আৰু কাৰ্য্যাধ্যক্ষবিলাকৰ কাৰণে কৰা কাতৰোক্তি শুনিছো; কিয়নো সিবিলাকৰ যাতনা মই জানিছো;
\v 8 এতেকে, মই সিবিলাকক মিচৰীয়াবিলাকৰ হাতৰ পৰা উদ্ধাৰ কৰিবলৈ, আৰু সেই দেশৰ পৰা উলিয়াই, গাখীৰ মৌ-জোল বৈ থকা এখন উত্তম আৰু বহল দেশলৈ, কনানীয়া, হিত্তীয়া, ইমোৰীয়া, পৰিজ্জীয়া, হিব্বীয়া, যিবূচীয়া, এইবিলাকৰ ঠাইলৈ নিবলৈ মই আহিলোঁ।
\v 9 এতিয়া চোৱা, ইস্ৰায়েলৰ সন্তানবিলাকৰ কাতৰোক্তি মোৰ ওচৰলৈ আহিল; আৰু মিচৰীয়াবিলাকে সিবিলাকক যি উপদ্ৰৱেৰে উপদ্ৰৱ কৰিছে, তাকো মই দেখিছোঁ।
\v 10 এই হেতুকে, এতিয়া আহাঁ মোৰ প্ৰজা ইস্ৰায়েল সন্তানবিলাকক মিচৰৰ পৰা উলিয়াই আনিবলৈ, মই তোমাক ফৰৌণৰ ওচৰলৈ পঠাওঁ।
\v 11 তাতে মোচিয়ে ক’লে, মই নো কোন, যে, ফৰৌণৰ ওচৰলৈ গৈ, ইস্ৰায়েলৰ সন্তানবিলাকক মিচৰৰ পৰা উলিয়াই আনিম ?
\v 12 পাছে তেওঁ ক’লে, অৱশ্যে মই তোমাৰ সঙ্গী হ’ম; আৰু মইয়ে তোমাক পঠালোঁ, ইয়াৰ চিন তোমালৈ এইয়ে হ’ব, যে, তুমি মিচৰৰ পৰা লোকবিলাকক উলিয়াই আনিলে, তোমালোকে এই পৰ্ব্বততে ঈশ্বৰৰ ভজনা কৰিবা।
\p
\v 13 পাছে মোচিয়ে ঈশ্বৰক ক’লে, চাওক, মই ইস্ৰায়েলৰ সন্তানবিলকৰ ওচৰলৈ গৈ, সিবিলাকক যেতিয়া এই কথা ক’ম, যে, তোমালোকৰ উপৰ পিতৃবিলাকৰ ঈশ্বৰে মোক তোমালোকৰ ওচৰলৈ পঠালে। তেতিয়া সিবিলাকে তেওঁৰ নাম কি বুলি সোধে, তেন্তে মই কি উত্তৰ দিম?
\v 14 তেতিয়া ঈশ্বৰে মোচিক ক’লে, মই যি আছোঁ, সেয়েই আছোঁ। তেওঁ আৰু ক’লে, ইস্ৰায়েলৰ সন্তানবিলাকক এইদৰে কবা, আছোঁ জনাই মোক তোমালোকৰ ওচৰলৈ পঠালে।
\v 15 ঈশ্বৰে পুনৰায় মোচিক কলে, তুমি ইস্ৰায়েলৰ সন্তানবিতাকক এইদৰে কবা, যে, তোমালোকৰ ওপৰ-পিতৃবিলাকৰ ঈশ্বৰে, অব্ৰাহাম, ইচাহাক, আৰু যাকোবৰ ঈশ্বৰ যিহোৱাই মোক তোমালোকৰ ওচৰলৈ পঠালে; এয়ে মোৰ চিৰকালৰ লাম, আৰু ইয়াৰ দ্বাৰাই পুৰুষানুক্ৰমে সেই সোঁৱৰণীয় হম ।
\v 16 তুমি গৈ ইস্ৰায়েলৰ বৃদ্ধ লোকবিলাকৰ গোটাই, সিবিলাকৰ আগত এই কথা কবা, যে, তোমালোকৰ ওপৰ-পিতৃবিলাকৰ ঈশ্বৰে, অব্ৰাহাম, ইচাহাক, আৰু যাকোবৰ ঈশ্বৰ যিহোৱাই মোক দৰ্শন দি কলে, মই তোমালোকৰ বুজ-বিচাৰ ললোঁ, আৰু মিচৰত তোমালোকলৈ যি যি কৰা হৈছে, তালৈ দৃ্ষ্টি কৰিলোঁ ।
\v 17 এই হেতুকে মই কলোঁ, মিচৰ দেশত পোৱা দুখৰ পৰা তোমালোকক উদ্ধাৰ কৰি, কনানীয়া, হিত্তীয়া, ইমোৰীয়া, পৰিজ্জীয়া, হিব্বীয়া, আৰু যিবোচীয়াবিলাকৰ দেশলৈ, গাখীৰ মৌ-জোল বৈ থকা দেশলৈ মই তোমালোকক লৈ যাম।
\v 18 তাতে সিবিলাকে তোমাৰ কথা শুনিব; তেতিয়া, তুমি আৰু ইস্ৰায়েলৰ বৃদ্ধ লোকবিলাকে মিচৰৰ ৰজাৰ ওচৰলৈ গৈ, তেওঁক এই কথা কবা, যে, ইব্ৰীয়াবিলাকৰ ঈশ্বৰ যিহোৱা আমাৰ আগত সাক্ষাত হ’ল; এই হেতুকে, বিনয় কৰোঁ, আমাৰ ঈশ্বৰ যিহোৱাৰ উদ্দেশে বলিদান কৰিবৰ নিমিত্তে, আমাক তিন দিনৰ বাট অৰণ্যৰ ভিতৰলৈ যাবলৈ আজ্ঞা দিয়ক।
\v 19 কিন্তু মই জানো, মিচৰৰ ৰজাই তোমালোকক যাব নিদিব; বাহুবল দেখুৱালেও নিদিব।
\v 20 পাছে মই নিজ হাত মেলি, দেশৰ মাজত মোৰ কৰিব লগীয়া সকলো আচৰিত কৰ্ম্মেৰে মিচৰ দেশক আঘাত কৰিম; তেতিয়াহে তেওঁ তোমালোকক এৰি দিব।
\v 21 আৰু মই মিচৰীয়াবিলাকৰ পৰা সেই লোকবিলাকক অনুগ্ৰহপ্ৰাপ্ত কৰিম। তাতে তোমালোকে যোৱা কালত শুদা-হাতে যাবলৈ নেপাবা;
\v 22 কিন্তু প্ৰতিজনী তিৰোতাই নিজ নিজ ওচৰ-চুবুৰীয়ানীৰ, আৰু নিজ ঘৰত প্ৰবাসী হৈ থকা তিৰোতাৰ পৰাও ৰূপ আৰু সোণৰ অলঙ্কাৰ আৰু বস্ত্ৰ খুজি ল’ব; আৰু তোমালোকে সেইবোৰ নিজ নিজ লৰা-ছোৱালীৰ গাত পিন্ধাবা; এইদৰে তোমালোকে মিচৰীয়াবিলাকক লুট কৰা যেন কৰিবা।
\c 4
\p
\v 1 তাতে মোচিয়ে উত্তৰ কৰি ক’লে, কিন্তু চাওক, সিবিলাকে মোক বিশ্বাস নকৰিব, আৰু মোৰ কথাও নুশুনিব; কিয়নো সিবিলাকে ক’ব, যিহোৱাই তোমাক দৰ্শন দিয়া নাই।
\v 2 তেতিয়া যিহোৱাই তেওঁক কলে, তোমাৰ হাতত সেই ডাল কি ? তেওঁ কলে, লাখুটি।
\v 3 পাছে তেওঁ কলে, তাক মাটিত পেলোৱা। তাতে, তেওঁ তাক মাটিত পেলালত, সেয়ে সাপ হ’ল; আৰু মোচি তাৰ আগৰ পৰা পলাল।
\v 4 তেতিয়া যিহোৱাই মোচিক ক’লে, সিবিলাকৰ ওপৰ-পিতৃবিলাকৰ ঈশ্বৰে, অব্ৰাহাম, ইচাহাক আৰু যাকোবৰ ঈশ্বৰ যিহোৱাই যে তোমাক দৰ্শন দিলে, ইয়াক সিবিলাকে বিশ্বাস কৰিবৰ নিমিওে,
\v 5 তুমি তোমাৰ হাত মেলি তাৰ নেগুৰত ধৰা; তাতে তেওঁ নিজ হাত মেলি তাক ধৰিলত, সেয়ে তেওঁৰ হাতত লাখুটি হ’ল।
\v 6 আৰু যিহোৱাই তেওঁক পুনৰায় ক’লে, তুমি তোমাৰ হাত বুকুত দিয়া। তাতে তেওঁ হাতখন বুকুত দি উলিয়ালত, দেখিলে, যে, তেওঁৰ হাত কুষ্ঠ ৰোগেৰে হিমৰ নিচিনা বগা।
\v 7 তাতে তেওঁ ক’লে, তুমি তোমাৰ হাত পুনৰায় বুকুত দিয়া। (তেতিয়া তেওঁ নিজ হাত পুনৰায় বুকুত দি বুকুৰ পৰা উলিয়ালত, দেখিলে, যে, সেয়ে গাৰ আন মঙহৰ নিচিনা।)
\v 8 তাতে, সিবিলাকে যদি তোমাক বিশ্বাস নকৰে, আৰু সেই প্ৰথম চিনকো নামানে, তেন্তে পাছৰ চিনত বিশ্বাস কৰিব।
\v 9 আৰু এই দুই চিনটো যদি সিবিলাকে বিশ্বাস নকৰে, আৰু তোমাৰ কথাও নুশুনে, তেন্তে তুমি নদীৰ পৰা কিছু পানী লৈ বামত ঢালিবা; তাতে, তুমি নদীৰ পৰা লোৱা এই পানী বামত তেজ হ’ব।
\p
\v 10 তেতিয়া যিহোৱাই মোচিক ক’লে, হে মোৰ প্ৰভু মিনতি কৰিছোঁ, মই বাকপটু নহওঁ; ইয়াৰ পূৰ্ব্বে, বা নিজ দাসক আপুনি কথা কোৱাৰ পাছতো নহওঁ; কিয়নো মোক মুখ আৰু জীবাও গধূৰ।
\v 11 তাতে যিহোৱাই মোচিক ক’লে, মানুহৰ মুখ কোনে নিৰ্ম্মাণ কৰিলে ? বোবা বা কলা, নাইবা চকু থকা বা অন্ধ কোনে ক’ৰে ? মই যিহোৱাই জানো তাক নকৰোঁ ?
\v 12 এতেকে এতিয়া তুমি যোৱা; মই তোমাৰ মুখৰ সহায় হয়, তুমি কবলগীয়া কথা তোমাক শিকাম।
\v 13 তাতে তেওঁ ক’লে, হে মোৰ প্ৰভু, মই বিনয় কৰোঁ, যাৰ হতুৱাই পঠাবৰ ইচ্ছা তাৰ হতুৱাই পঠাওক।
\v 14 তেতিয়া মোচিলৈ যিহোৱাৰ ক্ৰোধ প্ৰজলিত হ’ল; আৰু তেওঁ ক’লে, তোমাৰ ককায়েৰা লেবীয়া হাৰোণ আছে নহয় ? মই জানো, তেওঁ ভালকৈ কথা কব পাৰে। আৰু চোৱা, তেওঁ তোমাৰ ল’গ পাবলৈ আহিছেও; আৰু তেওঁ তোমাক দেখিলে, তেওঁৰ মনত আনন্দ হ’ব।
\v 15 তুমি তেওঁক ক’বা, আৰু বাক্য তেওঁৰ মুখত দিবা; আৰু মই তোমাৰ ও তেওঁৰো মুখৰ সহায় হৈ, কি কৰিব লাগিব, তাক তোমালোকক জনাম।
\v 16 তেওঁ লোকবিলাকৰ আগত তোমাৰ সলনি কথা কওঁতা হ’ব; তেওঁ তোমাৰ মুখস্বৰূপ হ’ব, আৰু তুমি তেওঁৰ ঈশ্বৰস্বৰূপ হ’বা।
\v 17 এই লাখুটিডাল তুমি নিজ হাতত লবা; ইয়াৰে তুমি এই চিন দেখুৱাবা।
\s মোচি মিচৰ দেশলৈ উভটি যোৱা।
\p
\v 18 পাছে মোচিয়ে তেওঁৰ শহুৰেক যিথোৰ ওচৰলৈ উভটি গৈ, তেওঁক ক’লে, মই বিনয় কৰোঁ, মিচৰত থকা মোৰ ভাইবিলাক এতিয়ালৈকে জীয়াই আছে নে নাই, তাক চাবৰ নিমিত্তে সসিবিলাকৰ ওচৰলৈ উভটি যাবলৈ মোক বিদায় দিয়ক। তাতে যিথ্ৰোৱে মোচিক ক’লে, বাৰু, শান্তিৰে যোৱা।
\v 19 আৰু যিহোৱাই মিদিয়নতে মোচিক ক’লে, তুমি মিচৰলৈ উভটি যোৱা; কিয়নো যিবোৰ মানুহে তোমাৰ প্ৰাণ লবলৈ বিচাৰিছিল, সেই সকলোবোৰ মৰিল।
\v 20 তেতিয়া মোচিয়ে নিজ ল’ৰা তিৰোতাক এটা গাধত তুলি লৈ, মিচৰ দেশলৈ উভটি গ’ল; আৰু মোচিয়ে ঈশ্বৰৰ এই লাখুটিকো হাতত ল’লে।
\v 21 আৰু যিহোৱাই মোচিক কৈছিল, তুমি যেতিয়া মিচৰলৈ উভটি যাবা, তেতিয়া, মই তোমাৰ হাতত যি সকলো অদ্ভুত লক্ষণ সমৰ্পণ কৰি দিলোঁ, তাক যেন ফৌৰণৰ সাক্ষাতে কৰিবা, তালৈ সাৱধান হোৱা। কিন্তু মই তেওঁৰ মন কঠিন কৰিম; তাতে তেওঁ লোকবিলাকক এৰি নিদিব।
\v 22 আৰু তুমি ফৰৌণক ক’বা, যিহোৱাই এই দৰে কৈছে, ইস্ৰায়েল মোৰ পুত্ৰ, মোৰ জ্যেষ্ঠ পুত্ৰ;
\v 23 মই তোমাক ক’লোঁ, মোৰ সেৱা কৰিবৰ অৰ্থে মোৰ পুত্ৰক এৰি দিয়া; কিন্তু তাক এৰি দিবলৈ তুমি অসন্মত হ’লা; এতেকে চোৱা, মই তোমাৰ পুত্ৰক, তোমাৰ জ্যেষ্ঠ পুত্ৰকে বধ কৰিম।
\v 24 পাছে, বাটত, ৰাতি ৰোৱা ঠাইত, যিহোৱাই তেওঁৰ ওচৰত উপস্থিত হৈ,
\v 25 তেওঁক বধ কৰিব খুজিলত, চিপ্পোৰাই এটুকুৰা পাথৰ লৈ নিজ পুত্ৰৰ লিঙ্গাগ্ৰ-চৰ্ম্ম ছেদন কৰি, তাক তেওঁৰ ভৰিত পেলাই দি ক’লে, নিশ্চয়ে আপুনি মোৰ পক্ষে তেজৰ দ্বাৰাই পোৱা দৰা।
\v 26 তাতে যিহোৱাই তেওঁক এৰি দিলত, তাই ক’লে, চুন্নতৰ কথাত আপুনি তেজৰ দ্বাৰাই পোৱা দৰা।
\p
\v 27 যিহোৱাই হাৰোণক কৈছিল, তুমি মোচিৰে সৈতে সাক্ষাত কৰিবলৈ অৰণ্যলৈ যোৱা। তাতে, হাৰোণে গৈ, ঈশ্বৰৰ পৰ্ব্বতত তেওঁৰ লগ ধৰি তেওঁক চোমা খালে
\v 28 তেতিয়া যিহোৱাই মোচিক পঠাওঁতে কোৱা সকলো বাক্য, আৰু আজ্ঞা কৰা আটাই চিনৰ কথাকো মোচিয়ে হাৰোণৰ আগত জনালে।
\v 29 পাছে, মোচি আৰু হাৰোণ দুয়ো গৈ, ইস্ৰায়েলৰ সন্তানবিলাকৰ বৃদ্ধ লোকবিলাকক গোট খুৱালত,
\v 30 যিহোৱাই মোচিক কোৱা সকলো কথা হাৰোণে ক’লে, আৰু লোকবিলাকৰ আগত এই চিনকো দেখুৱালে।
\v 31 তাতে লোকবিলাকে বিশ্বাস কৰিলে; আৰু যিহোৱাই যে ইস্ৰায়েলৰ সন্তানবিলাকৰ বুজ-বিচাৰ ল’লে, আৰু সিবিলাকৰ দুখলৈ চালে, তাকে শুনি সিবিলাকে মুৰ দোঁৱাই প্ৰণিপাত কৰিলে।
\c 5
\s মোচি আৰু হাৰোণ ফৰৌণৰ সাক্ষাৎ হোৱা। তেওঁলোকৰ বংশাৱলি।
\p
\v 1 পাছে মোচি হাৰোণে গৈ ফৰৌণক ক’লে, ইস্ৰায়েলৰ ঈশ্বৰ যিহোৱাই এই দৰে কৈছে, অৰণ্যত মোৰ উদ্দেশ্যে উৎসৱ কৰিবলৈ, তুমি মোৰ প্ৰজাবিলাকক এৰি দিয়া।
\v 2 তাতে ফৰৌণে ক’লে, যিহোৱা নো কোন, যে, মই তেওঁৰ কথা শুণি ইস্ৰায়েলক এৰি দিম ? মই যিহোৱাক নাজানো, আৰু ইস্ৰায়েলকো এৰি নিদিওঁ।
\v 3 পাছে তেওঁলোকে ক’লে, ইব্ৰীয়াবিলাকৰ আমাৰ আগত সাক্ষাৎ হ’ল; আমি বিনয় কৰোঁ, তেওঁৰ উদ্দেশে বলিদান কৰিবৰ অৰ্থে আমাক তিন দিনৰ বাট অৰণ্যৰ ভিতৰলৈ যাবলৈ দিয়ক; নহ’লে, আমাৰ যিহোৱাই আমাক মহামাৰী নাইবা তৰোৱালেৰে আক্ৰমণ কৰিব।
\v 4 তাতে মিচৰৰ ৰজাই তেওঁলোকক ক’লে, হেৰৌ মোচি আৰু হাৰোণ, তহঁতে লোকবিলাকক কামৰ পৰা কিয় এৰুৱাইছ ? তহঁতৰ ভাৰ বোৱা কামলৈ যা।
\v 5 ফৰৌণে আৰু ক’লে, দেখ, দেশৰ লোকবিলাক এতিয়া অনেক হৈছে, আৰু তহঁতে সিহঁতৰ ভাৰ বোৱা বন খতি কৰাইছ।
\v 6 পাছে ফৰৌণে সেই দিনাই লোকবিলাকৰ কাৰ্য্যাধ্যক্ষ আৰু সিবিলাকৰ দাফাদাৰবিলাকক এই আজ্ঞা দি ক’লে,
\v 7 তোমালোকে আগৰ দৰে লোকবিলাকক ইটা কৰিবলৈ নৰা আৰু নিদিবা; সিহঁতে গৈ নিজে নিজে নৰা বিচাৰি লওক।
\v 8 কিন্তু সিহঁতে আগেয়ে যি পৰিমাণে ইটা কৰিছিল, এতিয়াও সিহঁতক সিমানকৈ কৰোওৱা, তাৰ এফেৰিও কম নকৰাবা; কিয়নো সিহঁত এলেহুৱা; এই নিমিত্তে আমাৰ ঈশ্বৰৰ উদ্দেশে বলিদান কৰিবলৈ আমাক যাবলৈ দিয়ক বুলি এৰাও কৰিছে।
\v 9 মানুহবোৰে কামত ব্যস্ত হৈ থাকিবৰ নিমিত্তে, সিহঁতৰ ওপৰত বনৰ ভাৰ আৰু গধূৰ হওক; সিহঁতে মিছা কথাত মন নিদিয়ক।
\p
\v 10 পাছে, লোকবিলাকৰ কাৰ্য্যাধ্যক্ষ আৰু সিবিলাকৰ দাফাদাৰবিলাকে ওলাই গৈ সিবিলাকক ক’লে, ফৰৌণে এইদৰে কৈছে, মই তহঁতক নৰা আৰু নিদিওঁ,
\v 11 তহঁতে নিজে নিজে যতে পাৱ, তৰে পৰা বিছাৰি লগৈহঁক; কিয়নো তহঁতৰ বন এফেৰিও কম কৰা নহব।
\v 12 তাতে লোকবিলাকে নৰাৰ মুঢ়া বিচাৰি বিচাৰি গোটেইখন মিচৰ দেশত গোট গোট হ’ল।
\v 13 তথাপি কাৰ্য্যাধ্যক্ষবিলাকে খৰখেদা কৰাই ক’লে, তহঁতে নৰা পাওঁতে যেনেকৈ কৰিছিলি, তেনেকৈ এতিয়াও প্ৰতিদিনৰ নিৰুপিত কাম পূৰ কৰহঁক।
\v 14 পাছে ফৰৌণৰ কাৰ্য্যাধ্যক্ষবিলাকে লোকবিলাকৰ ওপৰত ইস্ৰায়েল-বংশীয় যি দাফাদাৰবিলাক পাতিছিল, সিবিলাকো প্ৰহাৰিত হ’ল; আৰু সিবিলাকক দায় দৰি সুধিলেও, আজিকালি নো তহঁতে আগৰ দৰে কিয় নিৰূপিত ইটা পুৰ কৰোৱা নাই?
\p
\v 15 তাতে ইস্ৰায়েল-বংশীয় দাফাদাৰবিলাকে গৈ, ফৰৌণৰ আগত কাকুতি কৰি ক’লে, আপোনাৰ বন্দীহঁতলৈ আপুনি কিয় এনে ব্যৱহাৰ কৰিছে?
\v 16 আপোনাৰ বন্দিহঁতক নৰা নিদিয়ে তথাপি ইটা কৰ কৰ বুলি সিবিলাকে আমাক কয়; আৰু চাওক, আপোনাৰ এই বন্দীহঁত প্ৰহাৰিতো হৈছোঁ; কিন্তু দোষ হ’লে আপোনাৰ লোকবিলাকৰহে।
\v 17 তাতে তেওঁ ক’লে, তহঁত এলেহুৱা, তহঁত এলেহুৱা; এই নিমিত্তেহে ক’ৱ, আমাৰ ঈশ্বৰ যিহোৱাৰ উদ্দেশ্যে বলিদান কৰিবলৈ আমাক যাবলৈ দিয়ক।
\v 18 এতেকে এতিয়া গুচি যা, কাম কৰি থাকগৈ; কিন্তু নৰা হ’লে তহঁতক আৰু দিয়া নহব, তথাপি লেখ পুৰাই ইটা দিব লাগিব।
\v 19 তাতে, তহঁতে প্ৰতিদিনৰ নিৰুপিত ইটা অলপো কম নকৰিবি বুলি কোৱা এই কথাতে, ইস্ৰায়েল-বংশীয় দাফাদাৰবিলাকে নিজকে টান পৰা দেখিলে।
\v 20 পাছে, সিবিলাকে ফৰৌণৰ আগৰ পৰা ওলাই আহোঁতে সিবিলাকৈ বাট চাই থিয় হৈ থকা মোচি আৰু হাৰোণক লগ পাই,
\v 21 তেওঁলোকক ক’লে, যিহোৱাই তোমালোকলৈ চকু কৰি দণ্ড দিয়ক; কিয়নো তোমালোকে ফৰৌণ আৰু তেওঁ পাত্ৰমন্ত্ৰীবিলাকৰ সাক্ষাতে আমাৰ সুগন্ধ দুৰ্গন্ধ কৰি, আমাৰ প্ৰাণনাশৰ অৰ্থে সিবিলাকৰ হাতত তৰোৱাল দিলা।
\p
\v 22 তেতিয়া মোচিয়ে যিহোৱাৰ ওচৰলৈ উভতি গৈ তেওঁক ক’লে, হে প্ৰভু, তুমি এই লোকবিলাকৰ অমঙ্গল কিয় কৰিলা? আৰু মোক বা পঠালা কিয়?
\v 23 কিয়নো, যেতিয়াৰে পৰা মই তোমাৰ নামেৰে ফৰৌণৰ আগত কথা কবলৈ উপস্থিত হলোঁ, তেতিয়াৰে পৰা তেওঁৰ এই লোকবিলাকৰ অমঙ্গল কৰিছে; আৰু তুমি নিজ প্ৰজাবিলাকক সমূলি উদ্ধাৰ কৰা নাই।
\c 6
\p
\v 1 তেতিয়া যিহোৱাই মোচিক ক’লে, মই ফৌৰণলৈ যি কৰিম, তাক তুমি এতিয়া দেখিবলৈ পাবা; কিয়নো, বাহুবল দেখুৱালে, তেওঁ সিবিলাকক এৰি দিব; বাহুবল দেখুৱালেই, নিজ দেশৰ পৰা সিবিলাকক খেদাই দিব।
\p
\v 2 পাছে মোচিৰে সৈতে কথা হৈ তেওঁ ক’লে, মই যিহোৱা;
\v 3 মই অব্ৰাহামৰ আগত, ইচহাকৰ আগত, যাকোবৰ আগতো সৰ্বশক্তিমান ঈশ্বৰ বুলি দৰ্শন দিছিলোঁ, কিন্তু মোৰ যিহোৱাৰ নামৰ দ্বাৰাই মই সিবিলাকক পৰিচয় দিয়া নাই।
\v 4 তাত বাজে, যি কনান দেশত সিবিলাকে প্ৰবাস কৰিছিল, সিবিলাকৰ সেই প্ৰবাসৰ দেশ দিবলৈ মই সিবিলাকে সৈতে মোৰ নিয়মটি স্থিৰ কৰিলোঁ।
\v 5 অধিকন্তু, মিচৰীয়াবিলাকে বন্দীকামত লগোৱা ইস্ৰায়েলৰ সন্তানবিলাকৰ কেঁকনি শুনি মোৰ সেই নিয়মটি সুঁৱৰিলোঁ।
\v 6 এই হেতুকে ইস্ৰায়েলৰ সন্তানবিলাকক কোৱা, মই যিহোৱা; মই মিচৰীয়াবিলাকৰ ভাৰ বোৱা কামৰ পৰা তোমালোকক উলিয়াই আনিম, সিহঁতৰ বন্দীকামৰ পৰা তোমালোকক মুক্ত কৰিম, আৰু মেলা বাহু ও মহা-দণ্ডেৰে তোমালোকক উদ্ধাৰ কৰিম।
\v 7 মই তোমালোকক মোৰ নিজৰ প্ৰজা কৰি ল’ম, আৰু মই তোমালোকৰ ঈশ্বৰ হ’ম; তাতে, মিচৰীয়াহঁতৰ ভাৰ বোৱা কামৰ পৰা তোমালোকক উলিয়াই আনোঁতা যি মই, ময়েই যে তোমালোকৰ ঈশ্বৰ যিহোৱা, ইয়াক তোমালোকে জানিবা।
\v 8 পাছে, যি দেশ অব্ৰাহাম, ইচহাক, আৰু যাকোবক দিম বুলি মই হাত দাঙি শপত খাইছিলোঁ, সেই দেশলৈ তোমালোকক নিম, আৰু তোমালোকৰ অধিকাৰৰ অৰ্থেও তাক মই তোমালোকক দিম; ময়েই যিহোৱা।
\v 9 তাতে মোচিয়ে ইস্ৰায়েলৰ সন্তানবিলাকক সেইদৰে কলেগৈ; কিন্তু সিবিলাকে মনৰ অধৈৰ্য্য, আৰু কঠিন বন্দীকামৰ কাৰণে মোচিৰ কথালৈ কাণ নকৰিলে।
\p
\v 10 পাছে যিহোৱাই মোচিক ক’লে,
\v 11 তুমি সোমাই গৈ মিচৰৰ ৰজা ফৰৌণক, তেওঁৰ দেশৰ পৰা ইস্ৰায়েলৰ সন্তানবিলাকক ওলাই যাবৰ নিমিত্তে, সিবিলাকক এৰি দিবলৈ কোৱাগৈ।
\v 12 তাতে মোচিয়ে যিহোৱাৰ আগত ক’লে, চোৱা, ইস্ৰায়েলৰ সন্তানবিলাকেই মোৰ কথালৈ কাণ নিদিলে; তেন্তে, অচুন্নৎ ওঁঠেৰে যি মই, মোৰ কথালৈ নো ফৌৰণে কাণ দিবনে ?
\v 13 এই দৰে যিহোৱাই মোচিক আৰু হাৰোণক কথা কৈ, ইস্ৰায়েলৰ সন্তানবিলাকক মিচৰ দেশৰ পৰা উলিয়াই নিবৰ অৰ্থে, ইস্ৰায়েলৰ সন্তানবিলাকৰ আগত, আৰু মিচৰৰ ৰজা ফৌৰণৰ আগতো কবলগীয়া কথা কবলৈ সিবিলাকক আদেশ কৰিলে।
\p
\v 14 এইবিলাকেই নিজ নিজ পিতৃ-বংশৰ মূল মানুহ আছিল, ইস্ৰায়েলৰ জ্যেষ্ঠ পুত্ৰ ৰূবেণৰ সন্তান হনোক, পল্লু, হিষ্ৰোণ, আৰু কৰ্ম্মী; এইবিলাক ৰূবেণৰ গোষ্ঠী।
\v 15 চিমিয়োনৰ সন্তান যিমূৱেল, যামীন, ওহদ, যাখীন, চোহৰ আৰু কনানীয়া তিৰোতাৰ পুতেক চৌল; এইবিলাক চিমিয়োনৰ গোষ্ঠী।
\v 16 নিজ নিজ বংশাৱলী অনুসাৰে লেবীৰ সন্তানবিলাকৰ নাম এই গেৰ্চোন, কহাত, আৰু মৰাৰী; লেবীৰ আয়ুস এশ সাতত্ৰিশ বছৰ হৈছিল।
\v 17 আৰু নিজ নিজ গোষ্ঠী অনুসাৰে গেৰ্চোণৰ পুত্ৰ লিবনী আৰু চিমিয়ী।
\v 18 আৰু কহাতৰ সন্তান অম্ৰম, যিচহৰ, হিব্ৰোণ, আৰু উজ্জীয়েল; কহাতৰ আয়ুস এশ তেত্ৰিশ বছৰ হৈছিল।
\v 19 আৰু মৰাৰীৰ সন্তান মহলী আৰু মুচী। এইবিলাকেই নিজ নিজ বংশাৱলী অনুসাৰে লেবীৰ গোষ্ঠী।
\v 20 আৰু অম্ৰমে নিজৰ পেহীয়েক জোকেবদক বিয়া কৰিলে; আৰু তাই তেওঁলৈ হাৰোণ আৰু মাচিক প্ৰসৱ কৰিলে; অম্ৰমৰ আয়ুস এশ সাতত্ৰিশ বছৰ হৈছিল।
\v 21 আৰু যিচহৰৰ সন্তান কোৰহ, নেফগ, আৰু জীখ্ৰী।
\v 22 আৰু উজ্জীয়েলৰ সন্তান মিচায়েল, ইলিচাফন, আৰু চিথ্ৰী।
\v 23 আৰু হাৰোণে অম্মীনাদবৰ জীয়েক নহচোণৰ ভনীয়েক ইলীচেবাক বিয়া কৰিলে; আৰু তাই তেওঁলৈ নাদব, অবীহো, ইলিয়াজৰ, আৰু ঈথামৰ, এইবিলাকক প্ৰসৱ কৰিলে।
\v 24 আৰু কোৰহৰ সন্তান অচীৰ, ইলকানা, আৰু অবীয়াচক; এইবিলাকেই কোৰহীয়া গোষ্ঠী।
\v 25 আৰু হাৰোণৰ পুত্ৰ ইলিয়াজৰে পুটীয়েলৰ এজনী জীয়েকক বিয়া কৰিলে; আৰু তাই তেওঁলৈ পীনহচক প্ৰসৱ কৰিলে। নিজ নিজ গোষ্ঠী অনুসাৰে এইবিলাকেই লেবীয়াবিলাকৰ পিতৃবংশৰ মূল মানুহ আছিল।
\v 26 এই যি হাৰোণ আৰু মোচি, এওঁলোককে যিহোৱাই কৈছিল যে, তোমালোকে ইস্ৰায়েলৰ সন্তানবিলাকক সৈন্য-শ্ৰেণীক্ৰমে মিচৰ দেশৰ পৰা বাহিৰ কৰি আনাগৈ।
\v 27 যিবিলাকে মিচৰৰ পৰা ইস্ৰায়েলৰ সন্তানবিলাকক বাহিৰ কৰি আনিবৰ নিমিত্তে, মিচৰৰ ফৌৰণ ৰজাক কৈছিলগৈ, তেওঁলোকেই এই মোচি আৰু হাৰোণ।
\p
\v 28 মিচৰ দেশত যিহোৱাই মোচিক কথা কোৱা কালত,
\v 29 যিহোৱাই মোচিক ক’লে, মই যিহোৱ; মই তোমাক যি যি কথা কওঁ, সেই সকলোকে তুমি মিচৰৰ ৰজা ফৌৰণৰ আগত কবাগৈ।
\v 30 তাতে মোচিয়ে যিহোৱাৰ আগত ক’লে, চোৱা, অচুন্নৎ ওঁঠেৰে যি মই, মোৰ কথালৈ ফৰৌণে কিয় কাণ দিব ?
\c 7
\p
\v 1 তেতিয়া যিহোৱাই মোচিক ক’লে, চোৱা, মই ফৌৰণৰ আগত তোমাক ঈশ্বৰস্বৰূপ কৰিলোঁ; আৰু তোমাৰ ককায়েৰা হাৰোণ তোমাৰ ভাববাদী হ’ব।
\v 2 মই তোমাক যি আজ্ঞা দিওঁ, সেই সকলোকে তুমি ক’বা; তাতে ফৰৌণে ইস্ৰায়েলৰ সন্তানবিলাকক নিজ দেশৰ পৰা যাবৰ নিমিত্তে এৰি দিবলৈ, তোমাৰ ককায়েৰা হাৰোণে তেওঁক ক’ব।
\v 3 কিন্তু মই হ’লে, ফৰৌণৰ মন কঠিন কৰিম, আৰু মিচৰ দেশত মোৰ চিন আৰু অদ্ভুত লক্ষণ অধিকৰুপে প্কাশ কৰিম।
\v 4 থথাপি ফৰৌণে তোমালোকৰ কথা নুশুনিব; তেতিয়া, মই মিচৰৰ ওপৰত হাট দি, মহাণ্ডেৰে মিচৰ দেশৰ পৰা নিজ সৈন্যসমূহক, নিজ প্ৰজা ইস্ৰায়েলৰ সন্তানবিলাকক বাহিৰ কৰি আনিম।
\v 5 এইদৰে মই মিচৰৰ ওপৰলৈ নিজ হাট মেলি, মিচৰ দেশৰ পৰা ইস্ৰায়েলৰ সন্তানবিলাকক বাহিৰ কৰি আনিলে, মই যে যিহোৱা তাক মিচৰীয়াহঁতে জানিব।
\v 6 পাছে মোছি আৰু হাৰোণে সেইদৰে কৰিলে; যিহোৱাই আজ্ঞা কৰাৰ দৰেই তেওঁলোকে কাৰ্য্য কৰিলে।
\v 7 আৰু তেওঁলোকে ফৰৌণক কথা কোৱা কালত, মোচিৰ আশী বছৰ আৰু হাৰোণৰ তিৰাশী বছৰ বয়স হৈছিল।
\s চিন দেখুউৱা। প্ৰথম উৎপাত।
\p
\v 8 পাছে যিহোৱাই মোচি আৰু হাৰোণক ক’লে, বোলে,
\v 9 যেতিয়া ফৌৰণে তোমালোকক ক’ব, তোমালোকে কোনো অদ্ভুত লক্ষণ দেখুউৱা, তেতিয়া তুমি হাৰোণক ক’বা, যে, তোমাৰ লাখুটি সাপ হ’বৰ নিমিত্তে, তাক ফৌৰণৰ সন্মুখত পেলোৱা।
\v 10 তেতিয়া, হাৰোণে ফৌৰণৰ ওচৰলৈ সোমাই গৈ, যিহোৱা আজ্ঞা দিয়াৰ দৰেই কাৰ্য্য কৰিলে। হাৰোণে নিজ লাখুটি ফৌৰণৰ আৰু তেওঁৰ পাত্ৰমন্ত্ৰীবিলাকৰ আগত পেলাই দিলে; তাতে সেয়ে সাপ হ’ল।
\v 11 তেতিয়া ফৌৰণে বিদ্বান আৰু মায়াবীবিলাকক সতাই আনিলে; তাতে সেই মিচৰীয়া শাস্ত্ৰজ্ঞবিলাকেও নিজ নিজ মায়াকৰ্ম্মেৰে সেইদৰেই কৰিলে।
\v 12 কিয়নো সিহঁতৰ প্ৰতিজনে নিজ নিজ লাখুটি পেলাই দিলত, সেইবোৰো সাপ হ’ল; কিন্তু হাৰোণৰ লাখুটিয়ে সিহঁতৰ লাখুটিবোৰ গিলি পেলালে।
\v 13 আৰু যিহোৱাৰ কোৱাৰ দৰেই, ফৌৰণৰ মন কঠিন হ’লত, তেওঁ তেওঁলোকৰ কথা নুশুনিলে।
\p
\v 14 পাছে যিহোৱাই মোচিক ক’লে, ফৌৰণৰ মন গধুৰ হৈছে, তেওঁ লোকবিলাকক এৰি দিবলৈ মান্তি নহয়।
\v 15 তুমি ৰাতিপুৱাতে ফৌৰণৰ ওচৰলৈ যাবা; চোৱা, তেওঁ পানীৰ ওচৰলৈ যাব; তাতে, তুমি তেওঁৰে সৈতে সাক্ষাত কৰিবলৈ নদীৰ কাষত থিয় হৈ থাকিবাগৈ; আৰু যি লাখুটি সাপ হৈছিল, তাকো তোমাৰ হাতত ল’বা।
\v 16 আৰু তুমি তেওঁক ক’বা, ইব্ৰীয়াবিলাকৰ ঈশ্বৰ যিহোৱাই আপোনাৰ ওচৰলৈ মোক কৈ পঠাইছে, বোলে, অৰণ্যত মোৰ সেৱা কৰিবৰ অৰ্থে মোৰ প্ৰজাবিলাকক এৰি দিয়া; কিন্তু চোৱা, তুমি এতিয়ালৈকে শুনা নাই।
\v 17 যিহোৱাই এইদৰে কৈছে, মই যে যিহোৱা, তাক তুমি ইয়াৰ দ্বাৰাই জানিবা; চোৱা, মই নিজ হাতত থকা লাখুটিৰে নদীৰ পানীত প্ৰহাৰ কৰিম, তাতে সেয়ে তেজ হৈ যাব।
\v 18 আৰু নদীত থকা মাছবোৰ মৰিব, আৰু নদী দুৰ্গন্ধ হ’ব; তাতে মিচৰীয়াবিলাকে নদীৰ পানী খাবলৈ ঘিণ কৰিব।
\v 19 পাছে যিহোৱাই মোচিক ক’লে, হাৰোণক এই কথা কোৱা, তুমি নিজ লাখুটি লৈ, মিচৰ দেশৰ পানীবোৰৰ ওপৰলৈ, তাৰ নদী, খাল, বীল, আৰু আন আন জলাশয়ৰ ওপৰলৈ তোমাৰ হাত মেলা; তাতে সেই সকলোবোৰ পানী তেজ হ’ব; এইদৰে গোটেই মিচৰ দেশত কাঠ আৰু শিলৰ পাত্ৰতো তেজ হ’ব।
\p
\v 20 তেতিয়া মোচি আৰু হাৰোণে, যিহোৱাই আজ্ঞা দিয়াৰ দৰেই সেই কাৰ্য্য কৰিলে; তেওঁ লাখুটি দাঙি ফৌৰণ আৰু তেওঁৰ পাত্ৰমন্ত্ৰীবিলাকৰ আগতে নদীৰ পানীত প্ৰহাৰ কৰিলে; তাতে নদীৰ সকলো পানী তেজ হ’ল।
\v 21 আৰু নদীৰ মাছবোৰ মৰিল, আৰু নদী দুৰ্গন্ধ হ’ল; মিচৰীয়াবিলাকে নদীৰ পানী খাব নোৱাৰিলে; তাতে সেই তেজ গোটেই মিচৰ দেশতে হ’ল।
\v 22 তেতিয়া মিচৰীয়া শাস্ত্ৰজ্ঞবিলাকেও নিজ নিজ মায়াকৰ্ম্মেৰে সেইদৰেই কৰিলে; তাতে, যিহোৱাই কোৱাৰ দৰে ফৌৰণৰ মন কঠিন হ’লত, তেওঁ তেওঁবিলাকৰ কথা নুশুনিলে।
\v 23 পাছে ফৌৰণে ইয়াতো মন নিদি, নিজ ঘৰলৈ উলটি গ’ল।
\v 24 আৰু সকলো মিচৰীয়াবিলাকে নদীৰ পানী খাব নোৱাৰাত, খোৱা পানী পাবৰ আশাৰে, সিহঁতৰ সকলোৱে নদীৰ ইফালে সিফালে গাঁত খানিলে।
\v 25 পাছে যিহোৱাই নদী প্ৰহাৰ কৰাৰ পৰা সাত দিন পূৰ হ’ল।
\c 8
\s দ্বিতীয়, আৰু চতুৰ্থ উৎপাত। তৃতীয়,
\p
\v 1 পাছে যিহোৱাই মোচিক ক’লে, তুমি ফৰৌণৰ ওচৰলৈ সোমাই গৈ, তেওঁক কোৱাগৈ, যে, যিহোৱাই এইদৰে কৈছে, মোৰ সেৱা কৰিবৰ অৰ্থে মোৰ প্ৰজাবিলাকক এৰি দিয়া।
\v 2 যদি এৰি দিবলৈ তুমি মান্তি নোহোৱা, তেন্তে মই বেঙেৰে তোমাৰ আটাই অঞ্চলত উপদ্ৰৱ কৰিম।
\v 3 নদী বেঙেৰে পৰিপূৰ্ণ হ’ব; সেইবোৰ উঠি তোমাৰ ঘৰত, তোমাৰ শোৱা কোঁঠালিত, তোমাৰ শয্যাত, আৰু তোমাৰ পাত্ৰ মন্ত্ৰীবিলাকৰ ঘৰত সোমাব, তোমাৰ প্ৰজাবিলাকৰ গাৰ ওপৰত ওঠিব, তোমাৰ তম্বু আৰি তোমাৰ আটাগুড়ি সনা পাত্ৰতো সোমাব;
\v 4 তোমাৰ, তোমাৰ প্ৰজাবিলাকৰ, আৰু তোমাৰ পাত্ৰমন্ত্ৰীবিলাকৰ গাৰ ওপৰতেই সেই বেংবোৰ উঠিব।
\v 5 পাছে যিহোৱাই মোচিক ক’লে, তুমি হাৰোণক কোৱাগৈ, যে, নদী খাল আৰু বিলৰ ওপৰলৈ তুমি লাখুটি লৈ তোমাৰ হাত মেলি,মিচৰ দেশৰ ওপৰলৈ তুমি বেং তুলি আনা।
\v 6 তাতে হাৰোণে মিচৰ দেশৰ পানীবোৰৰ ওপৰলৈ নিজৰ হাত মেলিলত, বেংবোৰ উঠি আহি, মিচৰ দেশখনকে ঢাকিলে।
\v 7 পাছে শাস্ত্ৰজ্ঞবিলাকেও নিজ নিজ মায়া কৰ্ম্মেৰে সেইদৰে কৰি, মিচৰ দেশৰ ওপৰলৈ বেং তুলি আনিলে।
\p
\v 8 তেতিয়া ফৰৌণে মোচি আৰু হাৰোণক মতাই নি ক’লে, যিহোৱাই যেন মোৰ পৰা আৰু মোৰ প্ৰজাবিলাকৰ পৰাও বেংবোৰ গুচায়, এই নিমিত্তে তেওঁৰ আগত প্ৰাৰ্থনা কৰা; তাতে মই লোকবিলাকক যিহোৱাৰ উদ্দেশ্যে বলি দান কৰিবলৈ এৰি দিম।
\v 9 তেতিয়া মোচিয়ে ফৰৌণক ক’লে, বেংবোৰ বিনষ্ট হৈ আপোনাৰ আৰু আপোনাৰ ঘৰ বিলাকৰ পৰা যেন নাইকিয়া হ’ব, আৰু কেৱল নদীতহে থাকিব, এই নিমিত্তে আপোনাৰ পাত্ৰ মন্ত্ৰী ও প্ৰজাবিলাকৰ নিমিত্তে কোন সময়ত প্ৰাৰ্থনা কৰিম, তাক মোৰ ওপৰত দৰ্প কৰি কওক।
\v 10 তাতে তেওঁ ক’লে, কাইলৈ। তেতিয়া মোচিয়ে ক’লে, আমাৰ ঈশ্বৰ যিহোৱাৰ তুল্য যে কোনো নাই, ইয়াক যেন আপুনি জানিব পাৰে, এই নিমিত্তে আপোনাৰ কথাৰ দৰেই হওক।
\v 11 আপোনাৰ, আপোনাৰ ঘৰবোৰ, আপোনাৰ পাত্ৰ মন্ত্ৰীবিলাকৰ, আৰু আপোনাৰ প্ৰজাবিলাকৰ পৰাও বেংবোৰ নাইকিয়া হ’ব, কেৱল নদীতহে থাকিব।
\v 12 তেতিয়া মোচি আৰু হাৰোণ ফৰৌণ ৰজাৰ ওচৰৰ পৰা বাহিৰ ওলাই গ’ল; আৰু ফৰৌণৰ বিৰুদ্ধে যিহোৱাই অনা বেংবোৰৰ কাৰণে মোচিয়ে যিহোৱাৰ আগত কাতৰোক্তি কৰিলে।
\v 13 পাছে যিহোৱাই মোচিৰ কথাৰ দৰেই কৰিলে; ঘৰ, চোতাল, আৰু পথাৰতো বেংবোৰ মৰিল।
\v 14 তেতিয়া মানুহবিলাকে সেইবেৰ গোটাই দ’ম দ’ম কৰিলে; গোটেই দেশতে দুৰ্গন্ধ হ’ল।
\v 15 কিন্তু আপদ গুচা দেখি, যিহোৱাই কোৱাৰ দৰে, ফৰৌণে পুনৰাই মনিজৰ মন গধুৰ কৰি তেওঁবিলাকৰ কথা নুশুনিলে।
\p
\v 16 পাছে যিহোৱাই মোচিক ক’লে, হাৰোণক কোৱা, গোটেই মিচৰ দেশত পৃথিৱীৰ ধূলি ওকণী হবৰ নিমিত্তে, তুমি নিজ লাখুটি দাঙি ধুলিত প্ৰহাৰ কৰা।
\v 17 তেতিয়া তেওঁবিলাকে সেই দৰে কৰিলে; হাৰোণে নিজৰ লাখুটি লৈ, হাত দাঙি দেশৰ ধুলিত প্ৰহাৰ কৰিলত, মানুহত আৰু পশুবোৰতো ওকণী হ’ল; এইদৰে গোটেই মিচৰ দেশত, দেশৰ আটাইবোৰ ধুলি ওকণী হ’ল।
\v 18 তেতিয়া শাস্ত্ৰজ্ঞবিলাকেও নিজ নিজ মায়াকৰ্ম্মেৰে সেই দৰে ওকণী উৎপন্ন কৰিবলৈ যত্ন কৰিছিল, কিন্তু কৰিব নোৱাৰিলে; এইদৰে মানুহত আৰু পশুবোৰতো ওকণী হ’ল।
\v 19 তেতিয়া সাস্ত্ৰজ্ঞবিলাকে ফৰৌণক ক’লে, এই কৰ্ম্ম ঈশ্বৰৰ আঙুলিৰে কৰা; পাছে যিহোৱাই কোৱাৰ দৰে, ফৰৌণৰ মন কঠিন হলত, তেওঁ তেওঁবিলাকৰ কথা নুশুনিলে।
\p
\v 20 পাছে যিহোৱাই মোচিক ক’লে, তুমি ৰাতিপুৱাতে উঠি গৈ, ফৰৌণৰ আগত থিয় হ’বা; চোৱা, তেওঁ পানীৰ ওচৰলৈ যাব; আৰু তুমি তেওঁক ক’বা, যিহোৱাই এইদৰে কৈছে, মোৰ সেৱা কৰিবৰ অৰ্থে মোৰ প্ৰজাবিলাকক এৰি দিয়া।
\v 21 কিন্তু যদি মোৰ প্ৰজাবিলাকক এৰি নিদিয়া, তেন্তে চোৱা, মই তোমালৈ, তোমাৰ পাত্ৰমন্ত্ৰীবিলাকলৈ, তোমাৰ প্ৰজাবিলাকলৈ আৰু তোমাৰ ঘৰ বোৰৰ ভিতৰলৈকো জাকে জাকে ডাঁহ পঠাম; তাতে মিচৰীয়াবিলাকৰ ঘৰ, আৰু সিহঁতে বাস কৰা ভূমিও ডাঁহৰ জাকেৰে পৰিপূণ হ’ব।
\v 22 কিন্তপ পৃথিবীৰ মাজত মইয়ে যে যিহোৱা, তাক তুমি জানিবৰ নিমিত্তে, থকা গোচন দেশত ডাঁহৰ জাক নহবলৈ, মই সেই দিনা তাক বেলেগ কৰিম।
\v 23 এই দৰে মোৰ প্ৰজাবিলাকৰ, আৰু তোমাৰ প্ৰজাবিলাকৰ মাজত প্ৰভেদ কৰিম; কাইলৈকে এই চিন হ’ব।
\v 24 পাছে যিহেৱাই সেই দৰেই কৰিলে; ফৰৌণ আৰু তেওঁৰ পাত্ৰমন্ত্ৰীবিলাকৰ ঘৰত জাকে জাকে দুখ দিওঁতা ডাঁহবোৰ উপস্থিত হ’ল; ওৰু গোটেই মিচৰ দেশতে সেই ডাঁহৰ জাকৰ উৎপাতত ভূমি নষ্ট হ’ল।
\p
\v 25 তেতিয়া ফৰৌণে মোচিক মতাই নি ক’লে, তোমালোকে এই দেশৰ ভিতৰতে তোমালোকৰ ঈশ্বৰৰ উদ্দেশ্যে বলিদান কৰাগৈ।
\v 26 তাতে মোচিয়ে ক’লে, সেইদৰে কৰিবলৈ আমাৰ উচিত নহয়; কিয়নো আমাৰ ঈশ্বৰ যিহোৱাৰ উদ্দেশ্যে বলিদান কৰিবৰ হ’লে, সেয়ে মিচৰীয়াবিলাকৰ ঘৃণাজনক বলিদান হ’ব; তেন্তে মিচৰীয়াবিলাকৰ সাক্ষাতে সিবিলাকৰ ঘৃণাজনক বলিদান কৰিলে সিবিলাকে আমাক শিল দলিয়াই নামাৰিব নে?
\v 27 আমাৰ ঈশ্বৰ যিহোৱাই আমাক আজ্ঞা দিয়াৰ দৰে, তেওঁৰ উদ্দেশ্যে বলিদান কৰিবৰ নিমিত্তে, আমাক তিনিদিনৰ বাট অৰণ্যৰ ভিতৰলৈ যাবলৈ দিয়ক।
\v 28 পাছে ফৰৌণে ক’লে, বাৰু, তোমালোকে অৰণ্যত তোমালোকৰ ঈশ্বৰ যিহোৱাৰ উদ্দেশ্যে বলিদান কৰিবৰ নিমিত্তে, মই তোমালেকক এৰি দিছোঁ; কিন্তু বহুত দুৰলৈ হ’লে নেযাবা; তোমালোকে মোৰ নিমিত্তে প্ৰাৰ্থনা কৰা।
\v 29 তাতে মোচিয়ে ক’লে, চাওক, মই আপোনাৰ ওচৰৰ পৰা গৈয়েই যিহোৱাৰ আগত প্ৰাৰ্থনা কৰিম; তোতে, ফৰৌণ, তেওঁৰ পাত্ৰমন্ত্ৰীবিলাকৰ, আৰু প্ৰজাবিলাকৰ পৰা কাইলৈ ডাঁহৰ জাকবোৰ গুচিব; কেৱল যিহোৱাৰ উদ্দেশ্যে বলিদান কৰিবৰ অৰ্থে লোকবিলাকক এৰি দিয়াৰ কথাত ফৰৌণে মাথোন পুনৰাই প্ৰবঞ্চনা নকৰক।
\v 30 পাছে মোচিয়ে ফৰৌণৰ ওচৰৰ পৰা ওলাই গৈ, যিহোৱাৰ আগত প্ৰাৰ্থনা কৰিলে।
\v 31 তাতে যিহোৱাই মোচিৰ কথাৰ দৰে কৰিলে; ফৰৌণৰ, তেওঁৰ পাত্ৰমন্ত্ৰীবিলাক, আৰু তেওঁৰ প্ৰজাবিলাকৰ পৰাও ডাঁহৰ জাকবোৰ গুচালে; এটিও অবশিষ্ট নেথাকিল।
\v 32 তথাপি ফৰৌণে সেইবাৰো মন গধুৰ কৰি, মানুহবিলাকক যাবলৈ এৰি নিমিলে।
\c 9
\s পঞ্চম, ষষ্ঠ, আৰু সপ্তম উৎপাত।
\p
\v 1 পাছে যিহোৱাই মোচিক ক’লে, তুমি ফৰৌণৰ ওচৰলৈ সোমাই গৈ তেওঁক কোৱাগৈ, ইব্ৰীয়াবিলাকৰ ঈশ্বৰ যিহোৱাই এইদৰে কৈছে, মোৰ সেৱা কৰিবৰ অৰ্থে মোৰ প্ৰজাবিলাকক এৰি দিয়া।
\v 2 কিয়নো, যদি সিবিলাকক এৰি দিবলৈ অমান্তি হৈ এতিয়াও ৰাখিহে থোৱা,
\v 3 তেন্তে, চোৱা, পথাৰত থকা তোমাৰ পশুবোৰৰ ওপৰত, ঘোঁৰা, গাধ, আৰু উটবোৰৰ, গৰু, মেৰ, ছাগৰৰ জাকবোৰৰ ওপৰত যিহোৱাই হাত লগাব; তাতে অতিশয় মহামাৰী হ’ব।
\v 4 কিন্তু যিহোৱাই ইস্ৰায়েলীয়াবিলাকৰ পশুবোৰৰ আৰু মিচৰীয়াবিলাকৰ পশুবোৰৰ মাজত প্ৰভেদ কৰিব; তাতে ইস্ৰায়েলৰ সন্তানবিলাকৰ এটি পশুও নমৰিব।
\v 5 আৰু যিহোৱাই সময় নিৰুপণ কৰি ক’লে, কাইলৈ যিহোৱাই দেশত এই কৰ্ম্ম কৰিব।
\v 6 পাছ দিনা যিহোৱাই সেই কৰ্ম্ম কৰিলত, মিচৰৰ আটাইবোৰ পশু মৰিল; কিন্তু ইস্ৰায়েলৰ সন্তানবিলাকৰ মাজত পশুবোৰৰ মাজত এটাও নমৰিল।
\v 7 তেতিয়া ফৰৌণে মানুহ পঠাই চোৱাই দেখিলে, যে, ইস্ৰায়েলীয়াবিলাকৰ পশুবোৰৰ মাজৰ এটাও মৰা নাই। তথাপি ফৰোণ মন গধুৰ হলত, তেওঁ লোকবিলাকক যাবলৈ এৰি নিদিলে।
\p
\v 8 পাছে যিহোৱাই মোচি আৰু হাৰোণক ক’লে, তোমালোকে মুঠি ভৰাই অগ্নিকুণ্ডৰ আৱান্ধু লোৱাগৈ আৰু মোচিয়ে ফৰৌণৰ সাক্ষাতে তাক আকাশৰ ফাললৈ ছটিয়াই পঠাওক।
\v 9 তাতে, সেয়ে, গোটেইখন মিচৰ দেশত মিহি ধুলি হৈ, মিচৰ দেশৰ সকলো মানুহ আৰু পশুবোৰৰ গাত আনেক ফোঁহা উঠি উঠি হোৱা এবিধ বিষম খহু জন্মাব।
\v 10 তেতিয়া তেওঁলোকে অগ্নিকুণ্ডৰ আলান্ধু লৈ, ফৰৌণৰ আগত থিয় হলগৈ; আৰু মোচিয়ে তাক আকাশলৈ ছটিয়াই পঠালত, সেয়ে মানুহবিলাকৰ আৰু পশুবোৰৰ গাতো অনেক ফোঁহা উঠি উঠি হোৱা এবিধ বিষম খহু জন্মালে।
\v 11 তাতে শাস্ত্ৰজ্ঞবিলাকে সেই বিষম খহুৰ কাৰণে মোচিৰ আগত থিয় হবই নোৱাৰিলে; কিয়নো শাস্ত্ৰজ্ঞ আদি সমোদায় মিচৰীয়াৰ গাত সেই বিষম খহু ওলাইছিল।
\v 12 তথাপি যিহোৱাই মোচিক কোৱাৰ দৰে, তেওঁ ফৰৌণৰ মন কঠিন কৰিলত, ফৰৌণে তেওঁলোকৰ কথা নুশুনিলে।
\p
\v 13 পাছে, যিহোৱাই মোচিক ক’লে, তুমি ৰাতিপুৱাতে উঠি, ফৰৌণৰ আগত থিয় হৈ, তেওঁক এই কথা কোৱাগৈ, ইব্ৰীয়াবিলাকৰ ঈশ্বৰ যিহোৱাই এইদৰে কৈছে, মোৰ সেৱা কৰিবৰ অৰ্থে মোৰ প্ৰজাবিলাকক এৰি দিয়া।
\v 14 কিয়নো গোটেইখন পৃথিৱীত মোৰ তুল্য কোনো নাই, ইয়াক তুমি জানিবৰ নিমিত্তে, মই এইবাৰ তোমাৰ হৃদয় বিদাৰিবলৈ তোমাৰ পাত্ৰমন্ত্ৰীবিলাকৰ আৰু তোমাৰ প্ৰজাবিলাকৰ ওপৰলৈ মোৰ সকলো উৎপাত পঠাম।
\v 15 কাৰণ, মই হাত মেলি, তোমাক আৰু তোমাৰ প্ৰজাবিলাকক মহামাৰীৰে প্ৰহাৰ কৰা হ’লে, তুমি পৃথিৱীৰ পৰা উচ্ছন্ন হ’লাহেঁতেন;
\v 16 কিন্তু তোমাক যেন মোৰ শক্তি দেখুৱাম, আৰু গোটেই পৃথিৱীত মোৰ নামো যেন খ্যাতিমন্ত হ’ব, এই নিমিত্তেহে পতিত নোহোৱাকৈ মই তোমাক ৰাখিলোঁ।
\v 17 এতিয়ালৈকে তুমি মোৰ প্ৰজাবিলাকৰ ওপৰত অহঙ্কাৰ কৰি, সিবিলাকক এৰি দিবলৈ অসন্মত আছা।
\v 18 চোৱা, মিচৰ দেশ স্থাপন কৰা দিনেৰে পৰা আজিলৈকে যেনে শিলাবৃষ্ট হোৱা নাই, তেনে অতিশয় শিলাবৃষ্টি মই কাইলৈ ইমান পৰতে বৰষাম।
\v 19 এতেকে, তুমি এতিয়া মানুহ পঠাই, পথাৰত থকা তোমাৰ পশু আদি বেগাই ভিতৰলৈ আনোওৱা, কিয়নো, যিবোৰ মানুহ আৰু পশু ঘৰলৈ ননাকৈ পথাৰত থাকিব, সেইবোৰৰ ওপৰত শিলাবৃষ্টি হোৱাত, সিহঁত মৰিব।
\v 20 তেতিয়া ফৰৌণৰ পাত্ৰমন্ত্ৰী আদি কৰি বিষয়াবিলাকৰ মাজৰ যি কোনোৱে যিহোৱাৰ কথাত ভয় কৰিলে, সি নিজ বন্দী আৰু পশুবোৰক বেগাই আনিলে।
\v 21 কিন্তু যিহোৱাৰ কথালৈ মন নিদিলে, সি নিজ বন্দী আৰু পশুবোৰক পতাৰতে এৰিলে।
\p
\v 22 পাছে যিহোৱাই মোচিক ক’লে, গোটেই মিচৰ দেশত, গোটেই মিচৰ দেশৰ মানুহ, পশু, আৰু পঠাৰত থকা সকলো তৃণ আদিৰ ওপৰত শিলাবৃষ্টি হবৰ নিমিত্তে তুমি আকাশৰ ফাললৈ চাই তোমাৰ হাত মেলা।
\v 23 তাতে, মোচিয়ে আকাশলৈ চাই নিজৰ লাখুটি দাঙিলত, যিহোৱাই মেঘ-গৰ্জ্জন আৰু শিলাবৃষ্টি কৰিলে, আৰু অগ্নি ভূমিৰ ওপৰলৈ বেগেৰে নামি আহিল; এইদৰে যিহোৱাই মিচৰ দেশত শিলাবৃষ্টি বৰষালে।
\v 24 এইদৰে শিলাবৃষ্টি, আৰু সেই শিলাবৃষ্টিৰ লগত মিহলি হোৱা অগ্নিবৃষ্টিও হোৱাত, সেয়ে অতিশয় কষ্টদায়ক হ’ল; এনেকুৱা শিলাবৃষ্টি গোটেই মিচৰ দেশত, ৰাজ্য স্থাপন কৰাৰ পৰা কেতিয়াও হোৱা নাই।
\v 25 তাতে, গোটেইখন মিচৰ দেশৰ পথাৰত থকা মানুহ পশু আদি সকলোকে শিলাবৃষ্টিয়ে বিনষ্ট কৰিলে; তাত বাজে শিলাবৃষ্টিয়ে পথাৰৰ সকলো তৃণ আদিকো খুন্দিলে, আৰু পথাৰৰ সকলো গছবোৰকো ভাঙিলে।
\v 26 কেৱল ইস্ৰায়েলৰ সন্তানবিলাক থকা গোচন দেশতহে শিলাবৃষ্টি নহল।
\p
\v 27 পাছে ফৰৌণে মানুহ পঠাই মোচি আৰু হাৰোণক মতাই নি ক’লে, এইবাৰ মই পাপ কৰিলো; যিহোৱা ধাৰ্ম্মিক, কিন্তু মই আৰু মোৰ প্ৰজাবিলাক হ’লে দুষ্ট।
\v 28 তোমালোকে যিহোৱাৰ আগত প্ৰাৰ্থনা কৰাহঁক; কিয়নো মহা-গৰ্জ্জন আৰু শিলাবৃষ্টি ইমানেই জুৰিছে; মই তোমালোকক এৰি দিম; যাবলৈ তোমালোকৰ আৰু পলম নহ’ব।
\v 29 তেতিয়া মোচিয়ে তেওঁক ক’লে, মইনগৰৰ পৰা ওলাই গৈয়েই যিহোৱালৈ হাত মোলিম; তেতিয়া পৃথিৱী যে যিহোৱাৰহে, ইয়াক আপুনি জানিবৰ নিমিত্তে মেঘ-গৰ্জ্জন গুচিব, শিলাবৃষ্টি নহ’ব।
\v 30 কিন্তু আপুনি আপোনাৰ পাত্ৰমন্ত্ৰীবিলাকে যে এতিয়াও যিহোৱালৈ ভয় নকৰিব, তাক মই জানো।
\v 31 সেই সময়ত শণ আৰু যব ধান নষ্ট হ’ল; কিয়নো যব দানৰ থোক ওলাইছিল, আৰু শণো ফুলিছিল।
\v 32 কিন্তু ঘেঁহু আৰু জনৰা ধানৰ পুলি হোৱা হেতুকে নষ্ট নহ’ল।
\v 33 পাছে মোচিয়ে ফৰৌণৰ আগৰ পৰা নগৰৰ বাহিৰ হৈ গৈ, যিহোৱালৈ হাত মেলিলত, মেঘ-গৰ্জ্জন আৰু শিলাবৃষ্টি গুচিল, আৰু পৃথিৱীত ধাৰাষাৰে বৰষিবলৈ এৰিলে।
\v 34 তেতিয়া ফৰৌণে বৰষুণ, শিলাবৃষ্টি, আৰু মেঘ-গৰ্জ্জন গুচিবৰ দেখি, তেওঁ আৰু অদিক পাপহে কৰিলে; তেওঁ আৰু তেওঁৰ পাত্ৰমন্ত্ৰীবিলাকে নিজ নিজ মন গধুৰ কৰিলে।
\v 35 এই দৰে যিহোৱাই মোচিৰ দ্বাৰাই কোওৱাৰ দৰে, ফৰৌণৰ মন কঠিন হ’লত, তেওঁ ইস্ৰায়েলৰ সন্তানবিলাকক যাবলৈ এৰি নিদিলে।
\c 10
\s অষ্টম আৰু নৱম উৎপাত।
\p
\v 1 পাছে যিহোৱাই মোচিক ক’লে, তুমি ফৰৌণৰ ওচৰলৈ সোমাই যোৱা; কিয়নো মই যেন মিচৰ দেশৰ মাজত মোৰ এই চিনবোৰ দেখুৱাম, আৰু মই মিচৰীয়াবিলাকলৈ কৰা কাৰ্য্যৰ আৰু সিহঁতৰ মাজত মই দেখুৱা চিনবোৰৰ বৃত্তান্ত যেন তুমি নিজ পো-নাতিহঁতৰ আগত ক’বা, আৰু মই যে যিহোৱা, তাক যেন তোমালোকে জানিবা,
\v 2 এই নিমিত্তে মই তেওঁৰ আৰু তেওঁৰ পাত্ৰমন্ত্ৰীবিলাকৰ মন গধুৰ কৰিলোঁ।
\v 3 তেতিয়া মোচি আৰু হাৰোণৰ ওচৰলৈ সোমাই গৈ, তেওঁক ক’লে, ইব্ৰীয়াবিলাকৰ ঈশ্বৰ যিহোৱাই এইদৰে কৈছে, তুমি মোৰ আগত নম্ৰ হবলৈ কিমান কাল অমান্তি হৈ থাকিবা? মোৰ সেৱা কৰিবৰ অৰ্থে মোৰ প্ৰজাবিলাকক এৰি দিয়া।
\v 4 কিন্তু, যদি মোৰ প্ৰজাবিলাকক এৰি দিবলৈ মান্তি নোহোৱা, তেন্তে চোৱা, কাইলৈ তোমাৰ ভিতৰলৈ কাকতী ফৰিং আনিম।
\v 5 সেইবোৰে গোটেই দেশখন এনেকৈ ঢাকি ধৰিব, যে, কোনেও মাটিকে দেখা পাব নোৱাৰিব; তাতে, শিলাবৃষ্টিৰ পৰা ৰক্ষা পোৱা যি অবশিষ্ট ভাগ তোমালোকৰ নিমিত্তে, বাৰীয়ে পথাৰে উৎপন্ন হোৱা সমুদায় গছকো খাই পেলাব;
\v 6 আৰু তোমাৰ ঘৰবোৰ, আৰু তোমাৰ পাত্ৰমন্ত্ৰী আদি সকলো মিচৰীয়াবিলাকৰ ঘৰবোৰসেইবোৰে ভৰি পৰিব; তোমাৰ ওপৰ পিতৃ-বিলাকৰ আৰু সিবিলাকৰ ওপৰ- পিতৃবিলাকৰ জন্মৰ পৰা আজিলৈকে কেতিয়াও তেনেকৈ দেখা নাযায়। পাছে তেওঁ মোখ ঘুৰাইফৰৌণৰ আগৰ পৰা বাহিৰলৈ গ’ল।
\v 7 তেতিয়া ফৰৌণৰ পাত্ৰমন্ত্ৰীবিলাকে ফৰৌণক ক’লে, এই মানুহটো নো আমালৈ কিমান কাললৈকে ফান্দস্বৰূপ হৈ থাকিব ? সেই লোকবিলাকে নিজ ঈশ্বৰ যিহোৱাক সেৱা কৰিবৰ অৰ্থে, সিহঁতক যাবলৈ এৰি দিয়ক; মিচৰ দেশ যে নষ্ট হ’ল, তাক আপুনি এতিয়ালৈকে বুজা নাই নে?
\v 8 তেতিয়া মোচি আৰু হাৰোণক ফৰৌণৰ আগলৈ পুনৰাই অনোৱা হ’লত, ফৰৌণে তেওঁলোকক ক’লে, যা, তহতৰ ঈশ্বৰ যিহোৱাৰ সেৱা কৰগৈ; কিন্তু কোন কোন যাব ?
\v 9 মোচিয়ে ক’লে, আমি লৰা বুঢ়া সকলো যাম; নিজ নিজ পো-জীবিলাকক, আৰু মেৰ, ছাগ, আৰু গৰুৰ জাকবোৰকো লগত লৈ যাম; কিয়নো যিহোৱাৰ উদ্দেশ্যে আমি উৎসৱ কৰিব লাগিব।
\v 10 তাতে ফৰৌণে তেওঁলোকক ক’লে, হয় হয়, মই যি দৰে তহঁতক আৰু তহঁতৰ লৰা তিৰোতাবোৰক যাবলৈ এৰি দিম, সেই দৰে যিহোৱা তহঁতৰ লগত থাকক; চাবি, কাৰণ তহঁতৰ আগত অনিষ্ট আছে।
\v 11 সেয়ে নহব; তহঁতৰ পুৰুষবোৰ যা, যিহোৱাৰ সেৱা কৰগৈ; কিয়নো তাকহে তহঁতে বিচাৰিছ। তাতে ফৰৌণৰ আগৰ পৰা তেওঁলোকক খেদাই দিয়া হ’ল।
\p
\v 12 পাছে যিহোৱাই মোচিক ক’লে, কাকতী ফৰিংবোৰ মিচৰ দেশলৈ আহি, শিলাবৃষ্টিৰ পৰা অৱশিষ্ট থকা তৃণ আদি সকলোকে খাবলৈ তুমি কাকতী ফৰিঙৰ নিমিত্তে মিচৰ দেশৰ ওপৰলৈ হাত মেলা।
\v 13 তেতিয়া মোচিয়ে মিচৰ দেশৰ ওপৰলৈনিজ লাখুটি দাঙিলত, সেই গোটেই দিন গোটেই ৰাতিযিহোৱাই দেশৰ ওপৰলৈ পূবৰ বায়ু বলোৱালে, পাছে ৰাতিপুৱা পৰত সেই পূবৰ বতাহে কাকতি ফৰিং আনিলে।
\v 14 তাতে ফৰিংবোৰে গোটেইখন মিচৰ দেশলৈ আহি, মিচৰৰ আটাই অঞ্চল জুৰি ললেহি; সেইবোৰ অতিশয় কষ্টদায়ক; সেইৰুপ ফৰিং পূৰ্ব্বে কেতিয়াও হোৱা নাই, আৰু পাছেও নহ’ব।
\v 15 কিয়নো, সেইবোৰে গোটেই খন দেশ ঢাকি ধৰিলত, দেশখনেই আন্ধাৰ হ’ল; আৰু সেইবোৰেদেশৰ তৃণ আদি সমুদায় বন, আৰু শিলাবৃষ্টিৰ পৰা অবশিষ্ট থকা গছৰ সকলো গুটিকো খালে; তাতে গোটেই খন মিচৰ দেশত গছ, বা পথাৰৰ একোৱেই কেঁচা বৰণীয়া নাথাকিল।
\v 16 তেতিয়া ফৰৌণে মোচি আৰু হাৰোণক বেগাই মতাই নি কলে, মই তোমালোকৰ ঈশ্বৰ যিহোৱাৰ বিৰুদ্ধে আৰু তোমালোকৰ বিৰুদ্ধেও পাপ কৰিলোঁ।
\v 17 এতেকে বিনয় কৰোঁ, কেৱল এইবাৰ মোৰ পাপ ক্ষমা কৰা, আৰু তোমালোকৰ ঈশ্বৰ যিহোৱাই যেন মোৰ পৰা এই কালস্বৰুপ উৎপাত গুচায়, তেওঁ আগত এনে প্ৰাৰ্থনা কৰা।
\v 18 তেতিয়া তেওঁ ফৰৌণৰ ওচৰৰ পৰা বাহিৰ ওলাই গৈ যিহোৱাৰ আগত প্ৰাৰ্থনা কৰিলত,
\v 19 যিহোৱাই পশ্চিমৰ পৰা অতিশয় প্ৰবল বতাহ ওভোতাই অনালে; তাত সেই বতাহে ফৰিংবোৰ নি চূফ সমুদ্ৰত পেলাই দিলত, মিচৰৰ কোনো অঞ্চলত এটী ফৰিঙো নেথাকিল।
\v 20 কিন্ত যিহোৱাই ফৰৌণ মন কঠিন কৰিলত, তেওঁ ইস্ৰায়েলৰ সন্তানবিলাকক এৰি নিদিলে।
\v 21 পাছে যিহোৱাই মোচিক কলে, মিচৰ দেশত আন্ধাৰ হবৰ নিমিওে, তুমি আকাশৰ ফাললৈ হাত মেলা; সেই আন্ধাৰ এনে দোৰ্ঘোৰ হব, যে, তাক স্পৰ্শ কৰিব পৰা হব।
\v 22 তেতিয়া মোচিয়ে আকাশৰ ফাললৈ হাত মেলিলত, তিন দিনলৈকে মিচৰ দেশৰ গোটেই খনতে ঘোৰ আন্ধাৰ হল;
\v 23 কোনোৱে কাকো দেখা পাব নোৱাৰিলে, আৰু তিন দিনলৈকে কোনেও নিজ ঠাইৰ পৰা নুঠিল; কিন্ত ইস্ৰায়েলৰ সন্তানবিলাকৰ নিমিওে, তেওঁ বিলাকৰ থকা ঠাইত পোহৰ আছিল।
\v 24 তেতিয়া ফৰৌণে মোচিক মতাই নি কলে, তোমালোক যোৱা, যিহোৱাৰ সেৱা কৰাগৈ; কেৱল তোনালোকৰ ভেৰা, ছাগ, গৰুৰ জাকবোৰ থাকক; তোমালোকৰ লৰা তিৰোতা বিলাকো লগত যাওক।
\v 25 তাতে মোচিয়ে কলে, আমাৰ ঈশ্বৰ যিহোৱাৰ উদেশে বলিদান কৰিবলৈ বলি আৰু হোম দ্ৰব্যকো আপুনি আমাৰ হাতত দিব লাগে।
\v 26 আমাৰ লগত আমাৰ পশুবোৰো যাব, এটি খুৰাও বাকী নেথাকিব; কিয়নো, আমাৰ ঈশ্বৰ যিহোৱাৰ সেৱা কৰিবলৈ, সেইবোৰৰ পৰাই আমি বলি লব লাগিব; আৰু কিহেৰে যিহোৱাৰ সেৱা কৰিম, তাক আমি সেই ঠাই নেপাওঁগৈমানে নেজানো।
\v 27 কিন্ত যিহোৱাই ফৰৌণৰ মন কঠিন কৰিলত, তেওঁ তেওঁবিলাকক এৰি দিবলৈ মান্তি নহল।
\v 28 তেতিয়া ফৰৌণে তেওঁক কলে, মোৰ আগৰ পৰা গুচি যা; সাৱধান, মোৰ মুখ আৰু নেচাবি; কিয়নো যি দিনাই মোৰ মুখ চাবি, সেই দিনাই মৰিবি।
\v 29 তাতে মোচিয় ক’লে, আপোনি ভাল কৈছে; মই আপোনাৰ মুখ কেতিয়াও নেচাম।
\c 11
\s সকলো বৰ পুতেকক মৰা। নিস্তাৰ-পৰ্ব্ব স্থাপন, আৰু তাৰ পালনীয় বিধি।
\p
\v 1 যিহোৱাই মোচিক এই কথা কৈছিল, মই ফৰৌণৰ ওপৰলৈ, আৰু মিচৰ দেশৰ ওপৰলৈকো আৰু এক উৎপাত উপস্থিত কৰিম; তাৰ পাছত, তেওঁ তোমালোকক ইয়াৰ পৰা যাবলৈ এৰি দিব। আৰু এৰি দিয়াৰ সময়ত, তেওঁ তোমালোক সকলোকে নিশ্চয়ে ইয়াৰ পৰা খেদায়ো দিব।
\v 2 এতেকে লোকবিলাকৰ আগত কোৱা, প্ৰতিজন পুৰিষে নিজ নিজ ওচৰ-চুবুৰীয়াৰ পৰা, আৰু প্ৰতিজনী তিৰোতাই নিজ নিজ ওচৰ-চুবুৰীয়াৰ পৰা ৰূপ সোণৰ অলঙ্কাৰ খুজি খুজি লওক।
\v 3 আৰু যিহোৱাই মিচৰীয়াবিলাকৰ দৃষ্টিতলোকবিলাকক অনুগ্ৰহ প্ৰাপ্ত কৰিলে। তাত বাজে, মিচৰ দেশত ফৰৌঁণৰ পাত্ৰমন্ত্ৰীবিলাকৰ আৰু প্ৰজাবিলাকৰ দৃষ্টিত মোচি অতি মহান পুৰুষ আছিল।
\p
\v 4 মোচিয়ে ক’লে যিহোৱাই এইদৰে কৈছে, মই ৰাতি মাজ নিশামানত মিচৰৰ দেশৰ ভিতৰলৈ যাম;
\v 5 তাতে, সিংহাসনত বহা ফৰৌণে জ্যেষ্ঠ পুত্ৰৰ পৰা জাঁত ঘৰুৱা বেটীৰ বৰ পুতেকলৈকে, মিচৰ দেশত থকা সকলো প্ৰথমে জন্মাবিলাক, আৰু পশুবোৰৰ সকলো প্ৰথমে জগাবোৰ মৰিব।
\v 6 তাতে, যেনে ক্ৰন্দন কেতিয়াও হোৱা নাই, আৰু নহব, গোটেই মিচৰ দেশত এনে মহাক্ৰন্দন হ’ব।
\v 7 কিন্তু যিহোৱাই যে মিচৰীয়াবিলাকৰ আৰু ইস্ৰায়েলীয়াবিলাকৰ মাজত প্ৰভেদ কৰে, ইয়াক যেন তোমালোকে জানিব পাৰিবা, এই নিমিত্তে ইস্ৰায়েলৰ সন্তানবিলাকৰ মানুহ হওক বা পশুৱেই হওক, সিবিলাকৰ অহিতে এটা কুকুৰেও নিজা জিবা নলৰাব।
\v 8 তাতে তোমাৰ পাত্ৰমন্ত্ৰীবিলাকে মোৰ ওচৰলৈ নামি যাব, আৰু মোৰ আগত প্ৰণিপাত কৰি ক’ব, আপুনি আৰু আপোনাৰ অনুগামী লোকবিলাকওলাই যাওক; তেতিয়া মই ওলাই যাম। এই বুলি তেওঁ বৰ ক্ৰোধেৰে ফৰৌণৰ ওচৰৰ পৰা ওলাই আহিল।
\p
\v 9 যিহোৱাই মোচিক কৈছিল, মোৰ অদ্ভুত লক্ষণ যেন মিচৰ দেশত অধিককৈ দেখুউৱা যাব, এই নিমিত্তে ফৰৌণে তোমাৰ কথা নুশুনিহ।
\v 10 মোচি আৰু হাৰোণে ফৰৌণৰ সাক্ষাতে সেই সকলো অদ্ভুত লক্ষণ দেখুৱাইছিল; কিন্তু যিহোৱাই ফৰৌণৰ মন কঠিন কৰিলত, তেওঁ নিজ দেশৰ পৰা ইস্ৰায়েলৰ সন্তানবিলাকক যাবলৈ এৰি নিদিলে।
\c 12
\p
\v 1 পাছে যিহোৱাই মিচৰ দেশতে মোচি আৰু হাৰোণক ক’লে,
\v 2 এই মাহেই তোমালোকলৈ সকলো মাহ আদি; এয়ে বছৰ সকলো মাহৰ মাজত তোমালোকলৈ প্ৰথম মাহ হ’ব।
\v 3 তোমালোকে ইস্ৰায়েলৰ গোটেই মণ্ডলীক কোৱা, এই মাহৰ দশম দিনা তেওঁবিলাকে নিজ নিজ পিতৃ-বংশৰ অনুসাৰে প্ৰত্যেক পৰিয়ালৰ নিমিত্তে এটা এটা ভেড়া পোৱালী ল’ব।
\v 4 আৰু, সেই পোৱালী ভোজন কৰিবলৈ যদি কোনোৰ পৰিয়াল তাকৰ হয়, তেন্তে তেওঁৰ আৰু তেওঁৰ ঘৰৰ ওচৰত থকা ওচৰ-চুবুৰীয়াই প্ৰাণীৰ সংখ্যা বুজি এটা ভেৰা পোৱালী ল’ব; তোমালোকৰ এজন এজন মানুহে খাব পৰা শক্তি অনুসাৰে সেই ভেড়া পোৱালিৰ বিষয়ে তোমালোকে লেখ কৰিবা।
\v 5 তোমালোকৰ সেই পোৱালি এবছৰীয়া আৰু নিঘুণী মতা পোৱালি হ’ব লাগিব; তোমালোকে তাক ভেৰা বা ছাগবোৰৰ পৰা ল’বা।
\v 6 আৰু তোমালোকে তাক এই মাহৰ চৌদ্ধ দিনলৈকে ৰাখিবা; পাছে ইস্ৰায়েলৰ মণ্ডলীৰ গোটেই সমাজে তাক মাৰিব।
\v 7 পাচে তেওঁবিলাকে তাৰ কিছু তেজ লৈ, যি যি ঘৰত তাক ভোজন কৰিব, সেই সেই ঘৰৰ দুৱাৰৰ চৌকাঠৰ দুই দাঁতিৰ দুডালত, আৰু ওপৰৰ ডালতো লগাব।
\v 8 আৰু সেই ৰাতিয়েই তেওঁবিলাকে তাক খৰিকাত দি খমীৰ নিদিয়া পিঠাৰে তাৰ মঙহ খাব; তেওঁবিলাকে তাক তিতা শাকেৰেও ভোজন কৰিব।
\v 9 তোমালোকে তাক কেঁচাই, নাইবা পানীত সিজায়ো নেখাবা; কিন্তু তাৰ মুৰ, ঠেং, আৰু অন্তৰত থকা ভাগে সৈতে সৈতে তাক খৰিকাত দিহে খাবা।
\v 10 ৰাতিপুৱালৈ তাৰ এফেৰিও অৱশিষ্ট নেৰাখিবা; কিন্তু ৰাতিপুৱালৈ যি অৱশিষ্ট থাকে, তাক তোমালোকে জুইত পুৰি ভষ্ম কৰিবা।
\v 11 আৰু তোমালোকে তাক এইদৰে খাবা; কাপোৰ চপাই কঁকাল বান্ধি, ভৰিত জোতা পিন্ধি, আৰু হাতত লাখপটি লৈ, বেগাবেগিকৈ ভোজন কৰিবা; সেয়ে যিহোৱাৰ নিস্তাৰ-পৰ্ব্বৰ বলি হ’ব।
\v 12 কিয়নো মই সেই ৰাতিয়েই মিচৰ দেশৰ মাজেদি গৈ, মানুহৰ বা পশুৰেই হওক, মিচৰ দেশত প্ৰথমে জন্মাবোৰক সংহাৰ কৰিম, মিচৰায়া সকলো দেৱতাবোৰক দণ্ড দিম; ময়েই যিহোৱা।
\v 13 আৰু তোমালোকে যি যি ঘৰত থাকা, সেই সেই ঘৰত সেই তেজেই তোমালোকৰ চিন হ’ব; তাতে মই সেই তেজ দেখি, তোমালোকক এৰি থৈ যাম; আৰু মই মিচৰ দেশত সংহাৰ কৰোঁতো,তোমালোকক বিনষ্ট কৰিবলৈ কোনো আপদে তোমাতোকক নেপাব।
\v 14 আৰু সেই দিন তোমালোকলৈ সোঁৱৰণীয় হব; আৰু তোমালোকে সেই দিন যিহোৱাৰ উৎসৱৰ দিন বুলি পালন কৰিব; পুৰুষাক্ৰমে চিৰস্হায়ী বিধিমতে তাক পালন কৰিবা।
\v 15 তোমালোকে সাত দিন খমীৰ নিদিয়া পিঠা ভোজন কৰিব; এনে কি, প্ৰথম দিনাই নিজ নিজ ঘৰৰ পৰা খমীৰ দূৰ কৰিবা। কিয়নো যি কোনোৱে প্ৰথম দিনৰ পৰা সপ্তম দিনলৈকে খমীৰ দিয়া পিঠা খাব, তাক ইস্ৰায়েলৰ পৰা উচ্ছন্ন কৰা হব।
\v 16 আৰু প্ৰথম দিন তোমালোকৰ পবিত্ৰ সভা হব, আৰু সপ্তম দিনাও তোমালোকৰ পবিত্ৰ সভা হব; সেই দুদিন প্ৰতিজন মানুহে খোৱা-বোৱা কাম নকৰিব, কেৱল তাকেহে কৰিব।
\v 17 এইদৰে তোমালোকে খমীৰ নিদিয়া পিঠাৰ পৰ্ব্ব পালন কৰিব; কিয়নো সেই দিনাই তোমালোকক সৈন্য-শ্ৰেণীক্ৰমে মোৰ দ্বাৰাই মিচৰ দেশৰ পৰা বাহিৰ কৰি অনা হব। এতেকে তোমালোকে পুৰুষানুক্ৰমে চিৰস্হায়ী বিধিমতে সেই দিন পালন কৰিব।
\v 18 তোমালোকে প্ৰথম মাহৰ চৌদ্ধ দিনৰ দিনাৰ গধুলিৰে পৰা একৈশ দিনৰ দিনাৰ গধুলিলৈকে খমীৰ নিদিয়া পিঠাহে ভোজন কৰিবা।
\v 19 সাদিনলৈকে তোমালেকৰ ঘৰত খমিৰ নেথাকক; কিয়নো বিদেশী হওক, বা স্বদেশীয়েই হওক, যি কোনোৱে খমিৰ দিয়া কোনো বস্তু খাব, তেওঁক ইস্ৰায়েলৰ মণ্ডলীৰ পৰা উচ্ছন্ন কৰা হ’ব।
\v 20 তোমালোকে খমিৰ দিয়া কোনো বস্তুকেই নেখাবা; তোমালোকে বাস কৰা সকলো ঠাইত, খমীৰ নিদিয়া পিঠাহে খাবা।
\p
\v 21 তেতিয়া মোচিয়ে ইস্ৰায়েলৰ সমুদায় বৃদ্ধলোকক মতাই নি তেওঁবিলাকক ক’লে, তোমালোকে নিজ নিজ গোষ্ঠা অনুসাৰে ভেৰা জাকৰ পৰা পোৱালি উলিয়াই আনি নিস্তাৰ পৰ্ব্বৰ বলি কাটা।
\v 22 আৰু এচোব বন একোঁচা লৈ, পাত্ৰটোত ধৰা তেজত জুবুৰিয়াই, দোৱাৰৰ চৌকাঠৰ ওপৰৰ ডালত আৰু দুই দাঁতিৰ দুডালত, পাত্ৰটোত ধৰা তেজৰ পৰা কিছু লগাই দিবা; আৰু ৰাতিপুৱালৈকে তোমালোক কোনোও নিজ নিজ ঘৰৰ দুৱাৰৰ বাহিৰ নহবা।
\v 23 কিয়নো যিহোৱাই মিচৰীয়াহঁতক আঘাত কৰিবৰ নিমিত্তে, তোমালোকৰ ওচৰেদি গমন কৰিব; তাতে দুৱাৰৰ চৌকাঠৰ ওপৰৰ ডালত, আৰু তাৰ দুই দাঁতিৰ দুডালত সেই তেজ দেখি, যিহোৱাই সেই দুৱাৰ এৰি যাব, আৰু তোমালোকক বিনষ্ট কৰিবৰ নিমিত্তে, তোমালোকৰ ঘৰত সংহাৰকৰ্ত্তাক সোমাবলৈ নিদিব।
\v 24 তোমালোকে আৰু তোমালোকৰ সন্তানবিলাকেও চিৰকাললৈকে পালন কৰিবলগীয়া বিধি বুলি, এই ৰীতি পালন কৰি থাকিবা।
\v 25 আৰু যিহোৱাই নিজৰ প্ৰতিজ্ঞাৰ দৰে তোমালোকক যি দেশ দিব, সেই দেশত তেতিয়া তোমালোকে সোমাবা, তেতিয়াও তোমালোকে এই সেৱা কাৰ্য্য কৰিবা।
\v 26 পাছে, তোমালোকৰ সন্তানবিলাকে এই সেৱা কাৰ্য্যৰ অৰ্থ কি বুলি সুধিলে,
\v 27 তোমালোকে ক’বা, যিহোৱাই মিচৰীয়ালোকক আঘাত কৰোঁতে মিচৰত থকা ইস্ৰায়েলৰ সন্তানবিলাকৰ ঘৰবোৰ এৰি থৈ, আমাৰ ঘৰবোৰ নিস্তাৰ কৰিলে, সেই যিহোৱাৰ উদ্দেশে কৰা এইয়ে নিস্তাৰ-পৰ্ব্বৰ বলিদান। তেতিয়া লোকবিলাকে মূৰ দোঁৱাই প্ৰণিপাত কৰিলে।
\v 28 পাছে ইস্ৰায়েলৰ সন্তানবিলাকে সেইদৰে কৰিলে; যিহোৱাই মোচি আৰু হাৰোণক দিয়া যিহোৱাৰ আজ্ঞাৰ দৰেই কৰিলে।
\p
\v 29 পাছে যিহোৱাই ৰাতি মাজ নিশাত সিংহাসনত বহা ফৰৌণৰ জেষ্ঠ পুত্ৰৰে পৰা বন্দী কৰি নি অন্ধকোপত থোৱা লোকৰ বৰ পুতেকৰ লৈকে, মিচৰ দেশত প্ৰথমে জন্মা সকলোবিলাক আৰু পশুবোৰৰ প্ৰথমে জগাবোৰকো সংহাৰ কৰিলে।
\v 30 তাতে ফৰৌণ আৰু তেওঁৰ পাত্ৰমন্ত্ৰীআদি মিচৰৰ সমোদায় লোক ৰাতিয়েই উঠিল, আৰু মিচৰত মহাক্ৰন্দন হ’ল; কিয়নো যিঘৰত কোনো মৰা নাই, এনে ঘৰেই নাছিল।
\v 31 তেতিয়া ৰাতিয়েই ফৰৌণে মোচি আৰু হাৰোণক মতাই নি ক’লে, উঠা, তোমালোক আৰু ইস্ৰায়েলৰ সন্তানবিলাকো মোৰ প্ৰজাবিলাকৰ মাজৰ পৰা বাহিৰ হৈ যোৱাহঁক; আৰু তোমালোকে কোৱাৰ দৰেই যিহোৱাৰ হেৱা কৰাগৈ।
\v 32 তোমালোকে কোৱাৰ দৰেই নিজ নিজ ভেৰা, ছাগ, আৰু গৰু আদি জাকবোৰকো লৈ যোৱা; আৰু মোকো আশীৰ্ব্বাদ কৰি যোৱা।
\v 33 তেতিয়া মিচৰীয়াহঁতে লোকবিলাকক শীঘ্ৰে দেশৰ পৰা পঠাবৰ নিমিত্তে ততাতৈয়া লগালে; কিয়নো সিহঁতে ক’লে, আমি সকলোবিলাক মৰা পৰিলোঁ।
\v 34 তাতে, লোকবিলাকে খমীৰ নিদিয়াকৈ শুদাই সনা নিজ নিজ আটাগুড়ি লৈ, নিজ নিজ সনা পাত্ৰ গাৰ কাপোৰত বান্ধি, নিজ নিজ কান্ধত ল’লে।
\v 35 আৰু ইস্ৰায়েলৰ সন্তানবিলাকে মোচিৰ কথাৰ দৰেই কৰিলে; তেওঁবিলাকে মিচৰীয়াহঁতৰ পৰা সোণ আৰু অলঙ্কাৰ, আৰু বস্ত্ৰও খুজি খুজি ল’লে।
\v 36 আৰু যিহোৱাই মচৰীয়াহঁতৰ আগত লোকবিলাকক অনুগ্ৰহপ্ৰাপ্ত কৰিলত, তেওঁবিলাকে খোজাৰ দৰেই তেওঁবিলাকক দিলে; এইদৰে তেওঁবিলাকে মিচৰীয়াহঁতক লুট কৰা যেন কৰিলে।
\s মিচৰৰ পৰা ইস্ৰায়েল লোকৰ প্ৰস্থান। নানা বিধি।
\p
\v 37 পাছে, ইস্ৰায়েলৰ সন্তানবিলাকে ৰামিচেচৰ পৰা চুক্কোতলৈ যাত্ৰা কৰি গ’ল; তেওঁবিলাক লৰা-তিৰোতাত বাজে, ছয় লাখমান পদাতিক পুৰুষ আছিল।
\v 38 তাত বাজে নানা জাতিয় লোকসমূহ, আৰু ভেৰা, ছাগ, গৰু, আদি অতি অধিক পশুও তেওঁবিলাকৰ লগত গ’ল।
\v 39 তাৰ পাছত, তেওঁবিলাকে মিচৰৰ পৰা সানি নিয়া যি আটাগুড়ি, তাৰে খমীৰ নিদিয়া পিঠী যুগুত কৰিলে, কিয়নো সেইবোৰত খমীৰ দিয়া নাছিল কাৰণ, তেওঁবিলাকক মিচৰৰ পৰা শীঘ্ৰে খেদাই দিয়া হ’ল, আৰু তেওঁবিলাকে পলম কৰি থাকিব নোৱাৰাত, নিজৰ নিমিত্তে বাটৰ একো সমলো যুগুত কৰি ল’ব নোৱাৰিলে।
\v 40 ইস্ৰায়েলৰ সন্তানবিলাকে মিচৰ দেশৰ প্ৰবাসী হৈ থকা কাল চাৰিশ ত্ৰিশ বছৰ।
\v 41 আৰু সেই চাৰিশ ত্ৰিশ বছৰৰ শেষৰ যি দিন, সেই দিনাই যিহোৱাৰ সকলো বাহিনীবিলাক মিচৰ দেশৰ পৰা বাহিৰ হৈ গ’ল।
\v 42 যিহোৱাই মিচৰ দেশৰ পৰা তেওঁবিলাকক বাহিৰ কৰাৰ কাৰণে, সেয়ে তেওঁৰ উদ্দেশে অতিশয় পালনীয় ৰাতি; সেই ৰাতি ইস্ৰায়েলৰ সকলো সন্তানবিলাকৰ পুৰুষানুক্ৰমে যিহোৱাৰ উদ্দেশে তেওঁবিলাকৰ অতিশয় পালনীয়।
\p
\v 43 পাছে যিহোৱাই মোচি আৰু হাৰোণক ক’লে, নিস্তাৰ পৰ্ব্বৰ বলিৰ বিধি এই। আন জাতিৰ কোনো লোকে তাক ভোজন নকৰিব।
\v 44 কিন্তু প্ৰতিজনৰ ধনে-কিনা বন্দীক যদি তুমি চুন্নৎ কৰা, তেহে সি ভোজন কৰিব পাৰিব।
\v 45 প্ৰবাসী বা বেচ-খোৱা চাকৰে হ’লে তাক খাব নোৱাৰিব।
\v 46 তাক একেটা ঘৰতে ভোজন কৰিব লাগিব; সেই মাংসৰ এফেৰিও ঘৰৰ বাহিৰলৈকে নিনিবা, আৰু তাৰ এডালি হাড়ো নেভাঙিবা।
\v 47 ইস্ৰায়েলৰ গোটেই মণ্ডলীয়ে তাক পালন কৰিব।
\v 48 আৰু তোমাৰ লগত প্ৰবাসী কোনো বিদেশী লোকে যদি যিহোৱাৰ নিস্তাৰ পৰ্ব্ব পালন কৰিব খোজে, তেন্তে তাৰ ঘৰৰ আটাইবিলাক পুৰুষৰ চুন্নৎ হওক; তেতিয়াহে সি তাক পালন কৰিবলৈ ওচৰ চাপিব পাৰিব, আৰু দেশত জন্মা লোকৰ নিচিনা হ’ব; কিন্তু চুন্নৎ নোহোৱা কোনো লোকে তাক ভোজন কৰিব নেলাগে।
\v 49 দেশত জন্মা লোকৰ নিমিত্তে, আৰু তোমালোকৰ মাজত প্ৰবাসী হৈ থকা বিদেশী লোকৰ নিমিত্তেও একেটা বিধিয়েই হ’ব।
\v 50 তাতে ইস্ৰায়েলৰ সকলো সন্তানে সেইদৰে কৰিলে; মোচি আৰু হাৰোণক দিয়া যিহোৱাৰ আজ্ঞাৰ দৰেই কৰিলে।
\v 51 এইদৰে যিহোৱাই সেই দিনাই ইস্ৰায়েলৰ সন্তানবিলাকক সৈন্যশ্ৰেণীক্ৰমে মিচৰ দেশৰ পৰা বাহিৰ কৰি নিলে।
\c 13
\p
\v 1 পাছে যিহোৱাই মোচিক ক’লে,
\v 2 ইস্ৰায়েলৰ সন্তানবিলাকৰ মানুহৰেই হওক বা পশুৰে হওক, গৰ্ভ ভেদ কৰি উলোৱা সকলো প্ৰথম গৰ্ভফল মোৰ উদ্দেশে পবিত্ৰ কৰা; সি মোৰেই।
\p
\v 3 পাছে মোচিয়ে লোকবিলাকক ক’লে, তোমালোকে বন্দী-ঘৰস্বৰূপ মিচৰৰ পৰা উলাই অহা এই দিন সুঁৱৰিবা; কিয়নো যিহোৱাই বাহু-বলেৰে তোমালোকক তাৰ পৰা বাহিৰ কৰি আনিলে; আৰু খমীৰ দিয়া ভোজন কৰা নহব।
\v 4 আবীব মাহৰ এই দিনাই তোমালোক বাহিৰ হৈ আহিছা।
\v 5 আৰু কনানীয়া, হিত্তীয়া, ইমোৰীয়া, হিব্বীয়া আৰু যিবূচীয়া লোকবিলাকৰ যি দেশ তোমালোকক দিবলৈ, যিহোৱাই তোমালোকৰ ওপৰ-পিতৃবিলাকৰ আগত শপত খাইছিল, সেই গৰাকীৰ মৌ-জোল বৈ থকা দেশত, যেতিয়া তেওঁ তোমালোকক সুমুৱাব, তেতিয়াও তোমালোকে এই মাহতেই এই সেৱাৰ কাৰ্য্য কৰিবা।
\v 6 সাদিনলৈকে খমীৰ নিদিয়া পিঠা ভোজন কৰিবা; আৰু সপ্তম দিনা যিহোৱাৰ উদ্দেশে উৎসৱ হ’ব।
\v 7 সেই সাদিন খমীৰ নিদিয়া পিঠা ভোজন কৰিব লাগিব; খমীৰ দিয়া কোনো পিঠা তোমালোকৰ তাত দেখা নাযাওক, আৰু তোমালোকৰ গোটেই সীমাৰ ভিতৰতো তোমালোকৰ তাত খমীৰ দেখা নাযাওক।
\v 8 আৰু সেই দিনা তুমি তোমাৰ পুত্ৰক ইয়াকে জনাবা, যেনে, মিচৰৰ পৰা আমি উলাই অহা সময়ত যিহোৱাই আমালৈ যি কৰিছিল, তাৰ কাৰণে ইয়াক কৰা হৈছে।
\v 9 আৰু যিহোৱাৰ ব্যৱস্থা যেন তোমাৰ মুখত থাকিব, এই নিমিত্তে, এইয়ে চিন স্বৰূপে তোমাৰ হাতত, আৰু সোঁৱৰণৰ উপায় স্বৰূপে তোমাৰ দুই চকুৰ মাজত থাকিব; কিয়নো যিহোৱাই বাহুবলেৰে ই মিচৰৰ পৰা তোমাক বাহিৰ কৰি আনিলে।
\v 10 এই হেতুকে তুমি বছৰে বছৰে নিৰূপিত সময়ত এই বিধি পালন কৰি থাকিবা।
\p
\v 11 আৰু যিহোৱাই তোমাৰ ও তোমাৰ ওপৰ-পিতৃবিলাকৰ আগত শপত খোৱাৰ দৰে, যেতিয়া তেওঁ তোমাক কনানীয়াবিলাকৰ দেশত সুমুৱাই সেই দেশ তোমাক দিব,
\v 12 তেতিয়া গৰ্ভ ভেদ কৰি ওলোৱা সকলোকে, পশুৰো গৰ্ভ ভেদ কৰি ওলোৱা যি প্ৰথম গৰ্ভ ফল তোমালৈ হ’ব, তাকো যিহোৱাৰ উদ্দেশ্যে বেলেগ কৰিবা; তেনেকুৱা মতাবোৰ যিহোৱাৰ হ’ব।
\v 13 কিন্তু গাধৰ হ’লে, গৰ্ভ ভেদ কৰি ওলোৱা প্ৰত্যেক পোৱালিৰ নিমিত্তে এটা ভেৰা বা ছাগ পোৱালি দি তাক মুক্ত কৰিবা; যদি মুক্ত নকৰা, তেন্তে তাৰ ডিঙি ভাঙিবা, আৰু তোমাৰ পুত্ৰবিলাকৰ মাজত মানুহৰ প্ৰথমে জন্মা সকলোকে মুক্ত কৰিব লাগিব।
\v 14 পাছে আগলৈ তোমাৰ পুত্ৰই ইয়াৰ নো অৰ্থ কি বুলি যেতিয়া তোমাক সুধিব, তেতিয়া তুমি তাক ক’বা যে, যিহোৱাই বাহুবলেৰেই বন্দী ঘৰ স্বৰুপ মিচৰৰ পৰা আমাক উলিয়াই আনিলে।
\v 15 আৰু যেতিয়া ফৰৌণে আমাক এৰি দিবলৈ কঠিন মন কৰিলে, তেতিয়া যিহোৱাই মানুহৰ প্ৰথমে জন্মাৰ পৰাপশুৰ প্ৰথমে জগালৈকে মিচৰ দেশৰ সকলো প্ৰথমে জন্মাবোৰৰ প্ৰাণ নষ্ট কৰিলে। এই হেতুকে, গৰ্ভ ভেদ কৰি ওলোৱা সকলো গৰ্ভ ফল মতা হ’লে, মই যিবোৱাৰ উদ্দেশে হলিদান কৰোঁ; মোৰ প্ৰথমে জন্মা পত্ৰবিলাকক হ’লে, মুক্ত কৰোঁ।
\v 16 এয়ে চিনস্বৰুপে তোমাৰ হাতত, আৰু ভুষণস্বৰুপে তোমাৰ দুই চকুৰ মাজত থাকিব; কিয়নো যিহোৱাই বাহুবলেৰেই আমাক মিচৰৰ পৰা বাহিৰ কৰি আনিলে।
\s ইস্ৰায়েলৰ সন্তানবিলাকে চূফ সাগৰ পাৰ হৈ যোৱা। ফৰৌণৰ সৈন্যেসমূহৰ বিনাশ।
\p
\v 17 পাছে ফৌৰণে যেতিয়া লোকবিলাকক যাবলৈ এৰি দিলে, তেতিয়া পলেষ্টীয়াবিলাকৰ দেশেদি বাট চমু হোৱাতো, ঈশ্বৰে তেওঁবিলাকক সেই বাটেদি নিনিলে; কিয়নো ঈশ্বৰে ক’লে, কিজানি যুজ দেখিলে লোকবিলাকে বেজাৰ পাই মিচৰলৈ উলটি যাব।
\v 18 এই নিমিত্তে ঈশ্বৰে লোকবিলাকক চূফ সাগৰৰ অৰণ্যৰ বাটেদি ঘুৰাই নিলে; আৰু ইস্ৰায়েলৰ সন্তানবিলাকে সুসজ্জিত হৈ মিচৰ দেশৰ পৰা যাত্ৰা কৰিলে।
\v 19 আৰু মোচিয়ে যোচেফৰ অস্থিকো নিজৰ লগত ল’লে; কিয়নো তেওঁ ইস্ৰায়েলৰ সন্তানবিলাকক গুৰুতৰ শপত খুৱাই কৈছিল, ঈশ্বৰে তোমালোকলৈ অৱশ্যে দৃষ্টি কৰিব; তেতিয়া তোমালোকে তোমালোকৰ লগত মোৰ অস্থিকো ইয়াৰ পৰা লৈ যাবা।
\v 20 পাছে তেওঁবিলাকে চুক্কোতৰ পৰা যাত্ৰা কৰি, অৰণ্যৰ দাঁতিত থকা এথমত ছাউনি পাতিলে।
\v 21 আৰু তেওঁবিলাকে দিনে-ৰাতিয়ে যাবৰ নিমিত্তে, যিহোৱাই দিনত তেওঁবিলাকক বাট দেখুৱাবলৈ মেঘ-স্তম্ভত, আৰু ৰাতি তেওঁবিলাকক পোহৰ দিবলৈ অগ্নি-স্তম্ভত তেওঁবিলাকৰ আগে আগে চলিছিল।
\v 22 আৰু লোকবিলাকৰ আগৰ পৰা দিনত মেঘ-স্তম্ভ, আৰু ৰাতি অগ্নি-স্তম্ভ নুগুচিছিল।
\c 14
\p
\v 1 পাছে যিহোৱাই মোচিক ক’লে,
\v 2 ইস্ৰায়েলৰ সন্তানবিলাকে ঘূৰি গৈ, পী-হহীৰোতৰ আগত, মিগদোলৰে আৰু সাগৰে মাজত, বাল-চফোনৰ সন্মুখত ছাউনিপাতিবলৈ তুমি তেওঁলোকক কোৱাগৈ; তোমালোকে তাৰ সন্মুখত সাগৰৰ দাতিতে ছাউনি পাতিবাগৈ।
\v 3 তাতে ফৰৌণে ইস্ৰায়েলৰ সন্তানবিলাকৰ বিষয়ে এই বুলি ক’ব, সিহঁত দেশৰ মাজত আটকি আছে, অৰণ্যই সিহঁতক বন্ধ কৰি ৰাখিছে।
\v 4 আৰু মই ফৰৌণৰ মন কঠিন কৰিম; তাতে তেওঁ তেওবিলাকৰ পাছে পাছে খেদি আহিব; তেতিয়া মই ফৰৌণৰ আৰু তেওঁৰ সকলো সৈন্যসমূহৰ দ্বাৰাই গৌৰৱান্বিত হ’ম; আৰু মই যে যিহোৱা, তাক মিচৰীয়াহঁতে জানিবলৈ পাব। তেতিয়া তেওঁবিলাকে সেইদৰেই কৰিলে।
\v 5 পাছে লোকবিলাক পলাই গ’ল বুলি মিচৰৰ ৰজাক জনালত, ফৌৰণৰ আৰু তেওঁৰ পাত্ৰমন্ত্ৰীবিলাকৰ মন লোকবিলাকলৈ বেলেগ হ’ল; তাতে তেওঁবিলাকে ক’লে, আমাৰ বন্দীকামৰ পৰা ইস্ৰায়েলক এৰি দি আমি কি কাম কৰিলোঁ?
\v 6 তেতিয়া তেওঁ নিজৰ ৰথ সজোৱালে, আৰু নিজৰ লোকবিলাকক লগত ল’লে;
\v 7 আৰু তেওঁ মনোনীত ছশ ৰথ, আৰু মিচৰৰ আন আন আটাই ৰথ, আৰু সেই সকলোবোৰৰ ওপৰত নিযুক্ত সেনাপতিবিলাককো ললে।
\v 8 এই দৰে যিহোৱাই মিচৰৰ ৰজা ফৰৌণৰ মন কঠিন কৰিলত, তেওঁ ইস্ৰায়েলৰ সন্তানবিলাকৰ পাছে পাছে খেদি পল; তেতিয়া ইস্ৰায়েলৰ সন্তানবিলাকক যিহোৱাৰ পৰাক্ৰমী বাহৰে ওলাই গৈছিল।
\v 9 এইদৰে মিচৰিয়াহঁতে, অৰ্থাৎ ফৌৰণৰ সকলো ঘোঁৰা, ৰথ, আৰু অশ্বাৰোহী আদি কৰি সৈন্যসান্তই তেওঁবিলাকৰ পাছে পাছে খেদি গৈ, বাল-চফোনৰ সন্মুখত পী-হহীৰোতৰ ওচৰত সাগৰৰ দাঁতিত তেওঁবিলাকে ছাউনি পতি থকা ঠাইত, তেওঁবিলাকৰ ল’গ ধৰিলে।
\p
\v 10 পাছে, ফৌৰণ ওচৰ চাপিলত, ইস্ৰায়েলৰ সন্তানবিলাকে চকু তুলি চাই দেখিলে, যে, তেওঁবিলাকৰ পাছে পাছে মিচৰীয়াহঁত আহিছে; তাতে ইস্ৰায়েলৰ সন্তানবিলাকে অতিশয় ভয় পাই যিহোৱাৰ আগত কাতৰোক্তি কৰিলে।
\v 11 আৰু তেওঁবিলাকে মোচিক ক’লে, মিচৰত মৈদাম নাই নে কি, যে, আমি অৰণ্যত মৰিবলৈ, তুমি আমাক আনিলা ? তুমি আমাক মিচৰৰ পৰা উলিয়াই আনি, আমালৈ কিয় এনেকুৱা কৰিলা?
\v 12 আমি মিচৰতে তোমাক এই কতা কোৱা নাছিলোঁ নে, যে, আমাক মিচৰীয়াহঁতৰ বন্দীকাম কৰিবলৈ এৰি দিয়া ? কিয়নো অৰণ্য়ত মৰাতকৈ মিচৰীয়াহঁতৰ বন্দীকাম কৰাই আমালৈ ভাল আছিল।
\v 13 পাছে মোচিয়ে লোকবিলাকক ক’লে, তোমালোকে ভয় নকৰিবা, থিৰে থাকা; যিহোৱাই আজি তোমালোকলৈ যি পৰিত্ৰাণৰ কাৰ্য্য সিদ্ধ কৰিব, তাক দেখিবা; কিয়নো এই যি মিচৰীয়াবোৰক আজি তোমালোকে দেখিছা, ইহঁতক আৰু কেতিয়াও নেদেখিবা।
\v 14 যিহোৱাই তোমালোকৰ নিমিত্তে যুজ কৰিব; তোমালোক হ’লে মনে মনে থাকিবা।
\p
\v 15 পাছে যিহোৱাই মোচিক ক’লে, তুমি মোলৈ কিয় কাতৰোক্তি কৰিছা? ইস্ৰায়েলৰ সন্তানবিলাকক আগুৱাই যাবলৈ কোৱা।
\v 16 আৰু তুমি তোমাৰ লাখুটি লৈ সাগৰৰ ওপৰলৈ তোমাৰ হাত মেলি, তাক দুভাগ কৰা; তাতে ইস্ৰায়েলৰ সন্তানবিলাকে শুকান বাটেদি সাগৰৰ মাজলৈ সোমাব।
\v 17 আৰু চোৱা, মই, ময়েই মিচৰীয়াহঁতৰ মন কঠিন কৰিম; তাতে সিহঁতেও তেওঁবিলাকৰ পাছে পাছে সোমাব; তেতিয়া মই ফৌৰণৰ, আৰু তেওঁৰ সকলো ৰথ ও অশ্বাৰোহী আদি কৰি সৈন্যবিলাকৰ দ্বাৰাই গৌৰৱাম্বিত হ’ম।
\v 18 তাতে, ফৌৰণৰ, আৰু তেওঁৰ ৰথ ও অশ্বাৰোহীবিলাকৰ দ্বাৰাই মই গৌৰৱাম্বিত হ’লে, ময়েই যে যিহোৱা, ইয়াক মিচৰীয়াহঁতে জানিব।
\v 19 পাছে ঈশ্বৰৰ যি দূত ইস্ৰায়েলৰ সৈন্যৰ আগে আগে গৈছিল, তেওঁ তেওঁবিলাকৰ আগৰ পৰা পাছলৈ গ’ল; আৰু স্তম্ভত তেওঁবিলাকৰ আগৰ পৰা পাছলৈ গৈ,
\v 20 মিচৰীয়া সৈন্যসমূহ আৰু ইস্ৰায়েলীয়া সৈন্যসমূহৰ মাজত থাকিলগৈ; সেয়ে ইদললৈ অন্ধকাৰময় মেঘ হ’ল, কিন্তু সিদললৈ ৰাতি পোহৰ দিওঁতা হ’ল; তাতে ওৰে ৰাতি ইদলে সিদলৰ ওচৰ চাপি নগল।
\p
\v 21 পাছে, মোচিয়ে সাগৰৰ ওপৰলৈ হাত মেলিলত, যিহোৱাই সেই গোটেই নিশা পূব ফালৰ প্ৰবল বতাহেৰে সাগৰ হোঁহোকাই নি, তাক শুকান ভূমি কৰিলে; তাতে পানী দুভাগ কৰা হ’ল।
\v 22 তেতিয়া ইস্ৰায়েলৰ সন্তানবিলাক শুকান বাটেদি সাগৰৰ মাজেদি সোমাল; আৰু তেওঁবিলাকৰ সোঁহাতে ও বাওঁহাতে জলসমূহেই তেওঁবিলাকলৈ গড়স্বৰূপ হ’ল।
\v 23 পাছে মিচৰীয়াবিলাক, অৰ্থাৎ ফৌৰণৰ ঘোঁৰা, ৰথ, আৰু অশ্বাৰোহীবিলাক তেওঁবিলাকৰ পাছে পাছে সাগৰৰ মাজলৈকে সোমাই গ’ল।
\v 24 তেতিয়া ৰাতিৰ শেষ পৰত, যিহোৱাই অগ্নি আৰু মেঘ-স্তম্ভৰ মাজৰ পৰা মিচৰীয়া সৈন্যসমূহলৈ চাই, মিচৰীয়া সৈন্যসমূহক ব্যাকুল কৰিলে;
\v 25 আৰু তেওঁ সিহঁতৰ ৰথৰ ঘিলাবোৰো সোলোকালত, সিহঁতে অতি কষ্টেৰেহে ৰথ চলাব পাৰিলে। তেতিয়া মিচৰীয়াবিলাকে ক’লে, আহাঁ, আমি ইস্ৰায়েলৰ সন্মুখৰ পৰা পলাওহঁক; কিয়নো যিহোৱাই সিহঁতৰ ফলীয়া হৈ, মিচৰীয়াবিলাকৰ বিৰুদ্ধে যুদ্ধ কৰিছে।
\p
\v 26 পাছে যিহোৱাই মোচিক ক’লে, মিচৰীয়াহঁতৰ ওপৰলৈ, সিহঁতৰ ৰথ আৰু অশ্বাৰোহীবিলাকৰ ওপৰলৈ যেন পুনৰায় জলসমূহ আহিব, এই নিমিত্তে, তুমি সাগৰৰ ওপৰলৈ তোমাৰ হাত মেলা।
\v 27 পাছে মোচিয়ে সাগৰৰ ওপৰলৈ হাত মেলিলত, ৰাতিপুৱা পৰত সাগৰ পুনৰায় সমান হ’ল; আৰু মিচৰীয়াবিলাক পলাওঁতে তাৰ সন্মুখত পৰিল; এইদৰে যিহোৱাই মিচৰীয়াবিলাকক সাগৰৰ মাজত পেলালে।
\v 28 আৰু জলসমূহ উভটি আহি ৰথ আৰু অশ্বাৰোহীবিলাকক, অৰ্থাৎ তেওঁবিলাকৰ পাছে পাছে সাগৰত সোমোৱা ফৌৰণৰ সকলো সৈন্যসমূহক ঢাকিলে; তাতে সিহঁতৰ এটাও অৱশিষ্ট নেথাকিল।
\v 29 কিন্তু ইস্ৰায়েলৰ সন্তানবিলাক সাগৰৰ মাজেদি শুকান বাটে চলি গ’ল; আৰু তেওঁবিলাকৰ সোঁহাতে ও বাওঁহাতে জলসমূহ তেওঁবিলকলৈ গঢ়স্বৰূপ হ’ল।
\v 30 এইদৰে সেই দিনা যিহোৱাই মিচৰীয়াবিলাকৰ হাতৰ পৰা ইস্ৰায়েলক পৰিত্ৰাণ কৰিলে; আৰু ইস্ৰায়েলে মিচৰীয়াবিলাকক সাগৰৰ তীৰত মৰি মৰি থকা দেখিলে;
\v 31 আৰু যিহোৱাই মিচৰীয়াবিলাকৰ বিৰুদ্ধে এই যি মহৎ কৰ্ম্ম কৰিলে, তাক ইস্ৰায়েলে দেখিলে; তাতে লোকবিলাকে যিহোৱালৈ ভয় কৰি, যিহোৱাক আৰু তেওঁৰ দাস মোচিকো বিশ্বাস কৰিলে।
\c 15
\s চূফ সাগৰৰ দাঁতিত গোৱা মোচিৰ গীত।
\p
\v 1 তেতিয়া মোচি আৰু ইস্ৰায়েলৰ সন্তানবিলাকে যিহোৱাৰ উদ্দেশে এই গীত-গান কৰিলে; তেওঁবিলাকে ক’লে, মই যিহোৱাৰ উদ্দেশে গান কৰিম, কিয়নো তেওঁ মহাগৌৰৱাম্বিত হ’ল; তেওঁ ঘোঁৰা আৰু তাত উঠা জনকো সমূদ্ৰত পেলাই দিলে।
\v 2 যিহোৱা মোৰ বল আৰু গান; তেওঁ মোৰ পৰিত্ৰাণকৰ্ত্তা হ’ল; তেওঁ মোৰ ঈশ্বৰ, মই তেওঁৰ প্ৰশংসা কৰিম; তেওঁ মোৰ পিতৃৰো ঈশ্বৰ, মই তেওঁৰ গুন গান কৰিম।
\v 3 যিহোৱা পৰাক্ৰমী যুজাৰু; যিহোৱা তেওঁৰ নাম।
\v 4 তেওঁ ফৰৌণৰ ৰথ আৰু সৈন্যসমুহক সমুদ্ৰত পেলালে; তেওঁ মনোনীত সেনাপতিবিলাক চুফ সমুদ্ৰত ডুবিল।
\v 5 জলসমুহে সিহঁতক ঢাকিলে; শিলৰ দৰে সিহংত অগাধ জলৰ তলিলৈ গ’ল।
\v 6 হে যিহোৱা, তোমাৰ সোঁ হাত পৰাক্ৰমত মহিমান্বিত হ’ল; হে যিহোৱা, তোমাৰ সোঁ হাতে শত্ৰুক গুড়ি কৰিছে।
\v 7 তুমি নিজ প্ৰচুৰ মহিমাৰে তোমাৰ বিৰুদ্ধে উঠাবোৰক বিনষ্ট কৰিছা; তুমি পঠোৱা নিজ ক্ৰোধাগ্নিয়ে সিহঁতক নৰাৰ ভস্ম কৰিছে।
\v 8 তোমাৰ নাকৰ নিশ্বাসতে জলসমুহ দ’ম খালে; সোঁতবোৰো হাদামৰ দৰে থিয় হৈৱ ৰল; সমুদ্ৰ গৰ্ভত অগাধ জলে গোট বান্ধিলে।
\v 9 শত্ৰুৱে কৈছিল, মই সিহঁতৰ পাছে পাছে খদি যাম, সিহঁতক ধৰিম, লুটদ্ৰব্য ভাগ কৰি লম; সিহঁতত মোৰ হাবিয়াস পুৰ হ’ব; মই তৰোৱাল উলিয়াম, মোৰ হাতে সিহঁতক সংহাৰ কৰিব।
\v 10 তুমি তোমাৰ বায়ুৰে ফু দিলত সাগৰে সিহঁতক ঢাকিলে; সিহঁত সীহৰ দৰে মহাজলত তল গ’ল।
\v 11 হে যিহোৱা, দেৱতাবোৰৰ মাজত তোমাৰ তুল্য কোন আছে ? পবিত্ৰতাত তোমাৰ নিচিনা আদৰণীয়ই বা কোন? প্ৰশংসাত ভয়ানক, আচৰিত কৰ্ম্মকাৰীয়েই বা কোন?
\v 12 তুমি তোমাৰ সোঁ হাত মেলিলতেই, পৃথিৱীয়ে সিহঁতক গ্ৰাস কৰিলে।
\v 13 তুমি উদ্ধাৰ কৰা লোকবিলাকক নিজ দয়াৰে চলাইছা; তুমি নিজ পৰাক্ৰমেৰেই সিবিলাকক তোমাৰ পবিত্ৰ নিবাসলৈ লা গৈছে।
\v 14 জাতিবিলাকে ইয়াকে শুনি কঁপিব লাগিছে; পলেষ্টীয়া-বাসীবিলাকক ত্ৰাসে ধৰিছে।
\v 15 তাতেই ইদোমৰ গামবিলাক ব্যাকুল হ’ল; মোৱাবৰ পৰাক্ৰমীবিলাকক কঁপনিয়ে ধৰিলে; কনান-বাসী সকলোৱেই দ্ৰব হৈ গ’ল।
\v 16 ভয় আৰু ত্ৰাসে সিহঁতক আক্ৰমণ কৰিছে; তাতে হে যিহোৱা, তোমাৰ লোকবিলাক পাৰ নহয়মানে, তুমি কিনা প্ৰজাবিলাক পাৰ নহয়মানে, তোমাৰ বাহুবলৰ দ্বাৰাই সিহঁত শিলৰ দৰে মনে মনে আছে।
\v 17 হে যিহোৱা, তুমি যি ঠাই তোমাৰ নিবাসৰ অৰ্থে যুগুত কৰিলা, হে প্ৰভু, যি ধৰ্ম্মধাম তুমি নিজ হাতেৰে নিৰ্ম্মাণ কৰিলা, তুমি অধিকাৰ কৰা সেই পৰ্ব্বতলৈ তেওঁবিলাকক নি তাত ৰুবাগৈ।
\p
\v 18 যিহোৱাই যুগে যুগে অনন্তকাল ৰাজত্ব কৰিব।
\v 19 কিয়নো ফৌৰণৰ ঘোঁৰাবোৰ, তেওঁৰ ৰথ আৰু অশ্বাৰোহীবিলাকে সৈতে সমূদ্ৰৰ মাজলৈ সোমালত, যিহোৱাই সমূদ্ৰৰ জল সিহঁতৰ ওপৰলৈ ওলোটাই আনিলে; কিন্তু ইস্ৰায়েলৰ সন্তানবিলাক হ’লে, সমুদ্ৰৰ মাজেদি শুকান বাটে গুছি গ’ল।
\v 20 তেতিয়া হাৰোণৰ বায়েক মিৰিয়ম ভাববাদিনীয়ে তেওঁৰ হাতত খঞ্জৰি ল’লে; আৰু তেওঁৰ পাছে পাছে, আন সকলো তিৰোতাবিলাকেও হাতে হাতে খঞ্জৰি লৈ, নাচি নাচি ওলাই গ’ল।
\v 21 আৰু মিৰিয়মে লোকবিলাকৰ আগত গানৰ এই ঘোষা ধৰিলে, তোমালোকে যিহোৱাৰ উদ্দেশে গান কৰা, কিয়নো তেওঁ মহা-গৌৰৱাম্বিত হ’ল; তেওঁ ঘোঁৰা আৰু তাত উঠা জনকো সমূদ্ৰত পেলাই দিলে।
\s চূফ সমূদ্ৰৰ তীৰৰ পৰা ইস্ৰায়েলৰ যাত্ৰা। বটা চৰাই আৰু মান্না দিয়া।
\p
\v 22 পাছে মোচিয়ে ইস্ৰায়েলক চূফ সাগৰৰ তীৰৰ পৰা যাত্ৰা কৰালত, তেওঁবিলাকে চুৰ অৰণ্যত সোমাল; আৰু সেই অৰণ্যেদি তিন দিন গ’ল, আৰু যাওঁতে পানী নেপালে।
\v 23 পাছে তেওঁবিলাকে মাৰা পালত, মাৰাৰ পানী তিতা হোৱাৰ কাৰণে, তাক তেওঁবিলাকে পান কৰিব নোৱাৰিলে; এই কাৰণে তাৰ নাম মাৰা (তিতা) ৰখা হ’ল।
\v 24 তেতিয়া লোকবিলাকে মোচিৰ অহিতে বকি বকি ক’লে, আমি কি পান কৰিম ?
\v 25 তাতে তেওঁ যিহোৱাৰ আগত কাতৰোক্তি কৰিলত, যিহোৱাই তেওঁক এজোপা গছ দেখুৱালে; তেতিয়া তেওঁ তাকে নি পানীত পেলাই দিলত, পানী মিঠা হ’ল। সেই ঠাইতে যিহোৱাই তেওঁবিলাকৰ অৰ্থে এক বিধি আৰু শাসন-প্ৰণালী নিৰূপণ কৰিলে, আৰু সেই ঠাইত তেওঁবিলাকক পৰীক্ষা কৰিলে;
\v 26 আৰু তেওঁ ক’লে, তুমি যদি তোমাৰ ঈশ্বৰ যিহোৱাৰ বাক্য আগ্ৰহেৰে শুনা, তেওঁৰ দৃষ্টিত যি উচিত তাক কৰা, আৰু তেওঁৰ আজ্ঞালৈ কাণ দি তেওঁৰ সকলো বিধি পালন কৰা তাতে, মই মিচৰীয়াহঁতক যি সকলো ৰোগ দিছিলোঁ, সেইবোৰৰ কোনো ৰোগ তোমাক নিদিম, কিয়নো মই তোমাৰ আৰোগ্যকাৰী যিহোৱা।
\p
\v 27 পাছে তেওঁবিলাক এলীমত উপস্থিত হ’ল; সেই ঠাইত পানীৰ বাৰটা ভুমুক, আৰু সত্তৰ জোপা খাজোৰ গছ আছিল; তেওঁবিলাকে সেই ঠাইতে পানীৰ কাষৰত ছাউনি পাতিলে।
\c 16
\p
\v 1 পাছে ইস্ৰায়েলৰ সন্তানবিলাকৰ গোটেই মণ্ডলীয়ে এলীমৰ পৰা যাত্ৰা কৰি, মিচৰ দেশৰ পৰা ওলাই অহাৰ পাছত দ্বিতীয় মাহৰ পোন্ধৰ দিনৰ দিনা, এলীম আৰু চীনয় এই দুয়োৰো মাজত থকা চীন অৰণ্য পালেগৈ।
\v 2 তেতিয়া ইস্ৰায়েলৰ সন্তানবিলাকৰ গোটেই মণ্ডলীয়ে মোচি আৰু হাৰোণৰ অহিতে অৰণ্যত বকিবলৈ ধৰিলে।
\v 3 আৰু ইস্ৰায়েলৰ সন্তানবিলাকে তেওঁবিলাকক ক’লে, আমি যেতিয়া মঙহ ৰন্ধা পাত্ৰৰ ওচৰত বহি হেঁপাহ নপলাইমানে আহাৰ কৰিছিলোঁ, হায় হায়! আমি তেতিয়াই মিচৰ দেশতেই যিহোৱাৰ হাতত মৰা হ’লেই ভাল আছিল; কিয়নো এই গোটেই সমাজক ভোকত মৰিবলৈহে তোমালোকে আমাক এই অৰণ্যলৈ উলিয়াই আনিলা।
\p
\v 4 তেতিয়া যিহোৱাই মোচিক ক’লে, লোকবিলাকে মোৰ ব্যৱস্থাত চলিব নে নচলে, তাৰ পৰীক্ষাৰ কৰিবৰ নিমিত্তে, চোৱা, মই তোমালোকলৈ আকাশৰ পৰা পিঠা বৰষাম, আৰু লোকবিলাকে ওলাই গৈ দিনৰ আহাৰ দিনে গোটাব।
\v 5 ষষ্ঠ দিনা তেওঁবিলাকে যি আনিব, তাক যুগুত কৰিলে, দিনে দিনে যিমান গোটায় তাৰ দুগুন হ’ব।
\v 6 পাছে মোচি আৰু হাৰোণে ইস্ৰায়েলৰ সকলো সন্তানবিলাকক ক’লে, গধূলি হ’লে, তোমালোকে জানিবা যে, যিহোৱাইহে তোমালোকক মিচৰৰ পৰা উলিয়াই আনিলে।
\v 7 আৰু ৰাতিপুৱা হ’লে, তোমালোকে যিহোৱাৰ প্ৰতাপ দেখিবলৈ পাবা; কিয়নো যিহোৱাৰ বিৰুদ্ধে তোমালোকে যি বকিলা, তাক তেওঁ শুনিলে। আমিনো কোন, যে, তোমালোকে আমাৰ বিৰুদ্ধে বকা?
\v 8 মোচিয়ে আৰু ক’লে, যেতিয়া যিহোৱাই গধূলি পৰত, তোমালোকক খাবলৈ মঙহ, আৰু ৰাতিৰ পৰত, হেঁপাহ পলোৱাই পিঠা দিব, তেতিয়া দেখিবা। কিয়নো যিহোৱাৰ বিৰুদ্ধে তোমালোকৰ যি বকনি, তাক তেওঁ শুনিলে। আমি নো কোন? তোমালোকৰ সেই বকনি আমাৰ বুৰদ্ধে নহয়; যিহোৱাৰ বিৰুদ্ধেহে হৈছে।
\v 9 আৰু মোচিয়ে হাৰোণক ক’লে, তুমি ইস্ৰায়েলৰ সন্তানবিলাকৰ গোটেই মণ্ডলীক কোৱা, তোমালোকে যিহোৱাৰ আগলৈ চাপি আঁহা; কিয়নো তেওঁ তোমালোকৰ বকনি শুনিলে।
\v 10 পাছে হাৰোণে ইস্ৰায়েলৰ সন্তনবিলাকৰ গোটেই মণ্ডলীক ইয়াকে কওঁতেই তেওঁবিলাকে মুখ ঘোৰাই অৰণ্যৰ ফাললৈ চাই দেখিলে, যে, মেঘ-স্তম্ভৰ মাজত যিহোৱাৰ প্ৰতাপ প্ৰকাশিত হৈছে।
\v 11 তাতে যিহোৱাই মোচিক ক’লে,
\v 12 মই ইস্ৰায়েলৰ সন্তানবিলাকৰ বকনি শুনিলোঁ; তুমি তেওঁবিলাকক কোৱা, গধূলি হ’লে, তোমালোকে মঙহ খাবলৈ পাবা, আৰু ৰাতিপুৱা হ’লে, হেঁপাহ পলোৱাই পিঠা খাবলৈ পাবা; তাতে, মই যে তোমালোকৰ ঈশ্বৰ যিহোৱা ইয়াক তোমালোকে জানিবলৈ পাবা।
\p
\v 13 পাছে গধূলি হ’লত, বটা চৰাইবোৰ ছাউনি ঢাকি পৰিল। ৰাতিপুৱা ছাউনিৰ চাৰিওফালে নিয়ঁৰ পৰিল।
\v 14 পাছে পৰি থকা সেই নিয়ৰবোৰ নাইকিয়া হ’লত, চোৱা গোট বন্ধা নিয়ৰৰ নিচিনা সৰু এবিধ ঘূৰণীয়া সৰু সৰু বস্তু গোটেইখন অৰণ্যৰ ভূমিত পৰি আছে।
\v 15 যেতিয়া ইস্ৰায়েলৰ সন্তানবিলাকে তাকে দেখি ইজনে সিজনক ক’লে, মান-হূ ? (এইয়া কি?) কিয়নো সেয়ে নো কি তাক তেওঁবিলাকে নাজানিলে। তেতিয়া যিহোৱাই মোচিক ক’লে, এইয়ে যিহোৱাই তোমালোকক খাবলৈ দিয়া পিঠা।
\v 16 যিহোৱাই যি আজ্ঞা কৰিছিল, সেয়ে এই, তোমালোকে প্ৰতিজনে নিজে খাব পৰা শক্তি অনুসাৰে তাক গোটোৱা; তোমালোকে প্ৰতিজনে নিজ নিজ তম্বুত থকা প্ৰাণীবিলাকৰ সংখ্যা অনুসাৰে এক এক জনৰ নিমিত্তে, এক এক ওমৰ পৰিমাণে তাক গোটাই লোৱা।
\v 17 তাতে ইস্ৰায়েলৰ সন্তানবিলাকে সেই দৰে কৰিলে; কোনোৱে অধিক আৰু কোনোৱে তাকৰকৈ গোটালে।
\v 18 পাছে তাক ওমৰত জোখিলত যেয়ে অধিককৈ গোটালে, তেওঁৰ অতিৰিক্ত নহ’ল, আৰু যেয়ে তাকৰকৈ গোটালে তেওঁৰো অভাৱ নহ’ল। তেওঁবিলাকে প্ৰতিজনে খাব পৰা শক্তি অনুসাৰে গোটালে।
\v 19 পাছে মোচিয়ে তেওঁবিলাকক ক’লে, কোনেও ৰাতিপুৱালৈকে ইয়াৰ অৱশিষ্ট নেৰাখক।
\v 20 তথাপি কোনো কোনো মোচিৰ কথা নুশুনি, ৰাতিপুৱালৈকে তাৰ অৱশিষ্ট ৰাখিলে; পাছে তাত পোক জন্মিল, আৰু দুৰ্গন্ধও হ’ল; তাতে মোচিয়ে তেওঁবিলাকক খং কৰিলে।
\p
\v 21 এইদৰে তেওঁবিলাকে ৰাতি পুৱা, ৰাতি পুৱা, প্ৰতিজনে মানুহে খাব পৰা শক্তি অনুসাৰে তাক গোটাই লয়; কিন্তু ৰ’দ উঠি আহিলে, সি পমি যায়।
\v 22 পাছে ষষ্ট দিনা তেওঁবিলাকে দুগুণ, অৰ্থাৎ প্ৰতিজনৰ নিমিত্তে দুই দুই ওমৰ পিঠা গোটালে; তাতে মণ্ডলীৰ সকলো অধ্যক্ষবিলাকে আহি মোচিক জনালে।
\v 23 তেতিয়া তেওঁ তেওঁবিলাকক ক’লে, যিহোৱাই কোৱা কথা এই, কাইলৈ সম্পূৰ্ণ বিশ্ৰামৰ বিশ্ৰাম-দিন, যিহোৱাৰ উদ্দেশে পবিত্ৰ বিশ্ৰাম-দিন; তোমালোকে যি ভাজিব খোজা ভাজা, যি সিজাব খোজা সিজোৱা; আৰু তাৰ যি অনশিষ্ট থাকে, তাক ৰাতি পুৱাৰ নিমিত্তে থৈ দিবা।
\v 24 পাছে তেওঁবিলাকে মোচিৰ আজ্ঞাৰ দৰে, ৰাতিপুৱালৈকে তাক থৈ দিলে; তথাপি তাত দুৰ্গন্ধ নহ’ল, আৰু পোকো নহ’ল।
\v 25 পাছে মোচিয়ে ক’লে, আজি তাকে ভোজন কৰা; কিয়নো আজি যিহোৱাৰ উদ্দেশে বিশ্ৰাম-দিন; আজি পথাৰত তাক নেপাবা।
\v 26 তোমালোকে ছদিন তাক গোটাবা; কিন্তু সপ্তম দিন বিশ্ৰাম-দিন; সেই দিনা তাক পোৱা নেযাব।
\v 27 তথাপি সপ্তম দিনাও লোকবিলাকৰ মাজৰ কোনো কোনোৱে গোটাবলৈ ওলাই গ’ল; কিন্তু একোকে নেপালে।
\v 28 তেতিয়া যিহোৱাই মোচিক ক’লে, তোমালোকে মোৰ আজ্ঞা আৰু ব্যৱস্থাবোৰ পালন কৰিবলৈ কিমান কাল অমান্তি হৈ থাকিবা ?
\v 29 চোৱা, যিহোৱাই তোমালোকক বিশ্ৰাম-দিন দিলে; এই হেতুকে তেওঁ তোমালোকক ষষ্ট দিনা দুদিনৰ আহাৰ দিয়ে; তোমালোকে প্ৰতিজনে নিজ নিজ ঠাইৰ পৰা বাহিৰলৈ ওলাই নেযাওক
\v 30 তেতিয়া লোকিলাকে সপ্তম দিনা বিশ্ৰাম কৰিলে।
\p
\v 31 পাছে ইস্ৰায়েল বংশই সেই আহাৰৰ নাম মান্না ৰাখিলে; সেয়ে ধনীয়া গুটিৰ নিচিনা, আৰু বগা; আৰু তাৰ আস্বাদ মৌজোল মিহলোৱা সাদৃশ আছিল।
\v 32 পাছে মোচিয়ে ক’লে, যিহোৱাই কৰা আজ্ঞা এই, মই তোমালোকক মিচৰ দেশৰ পৰা বাহিৰ কৰি আনোতে, অৰণ্যত যি পিঠা তোমালোকক খুৱাইছিলোঁ, তাক তাক যেন তোমালোকৰ ভাবী-বংশই দেখিবলৈ পাব, এই নিমিত্তে তাৰ পূৰী এক ওমৰ তোমালোকৰ পুৰুষানুক্ৰমে ৰাখি থবা।
\v 33 তেতিয়া মোচিয়ে হাৰোণক ক’লে, তুমি এটা পাত্ৰ লৈ, তাত পূৰা এক ওমৰ মান্না ভৰাই, তোমালোকৰ পুৰুষানুক্ৰমে থাকিবলৈ, যিহোৱাৰ সন্মুখত থৈ দিয়াগৈ।
\v 34 তেতিয়া য়িহোৱাই মোচিক দিয়া আজ্ঞাৰ দৰেই, সেয়ে সদায় থাকিবৰ নিমিত্তে, হাৰোণে তাক সাক্ষ্য-ফলিৰ আগত থৈ দিলেগৈ।
\v 35 আৰু ইস্ৰায়েলৰ সন্তানবিলাকে নিবাসৰ দেস নোপোৱালৈকে চল্লিশ বছৰ সেই মান্না খাইছিল; তেওঁবিলাকে কনান দেশৰ সীমা নোপোৱালৈকে সই মান্নাকেহে ভোজন কৰিছিল।
\v 36 এক ওমৰ ঐফাৰ দহ ভাগৰ এভাগ।
\c 17
\s লোকবিলাকক পানী দিয়া আমালেকে সৈতে যুজ।
\p
\v 1 পাছে ইস্ৰায়েলৰ সন্তানবিলাকৰ গোটেই মণ্ডলায়ে যিহোৱাৰ আজ্ঞাৰ দৰে, চীণ অৰণ্যৰ পৰা যাত্ৰা কৰি, ৰব লগা ঠাইত থাকি থাকি ৰফীদীম পাই, তাত ছাউনি পাতিলেগৈ; কিন্তু সেই ঠাইতে লোকবিলাকে খাবলৈ পানী নাছিল।
\v 2 এই কাৰণে লেকবিলাকে মোচিৰ সৈতে বিবাদ কৰি ক’লে, খাবলৈ পানী আমাক দিয়া। তাতে মোচিয়ে তেওঁবিলাকক ক’লে, তোমালোকে মোৰে সৈতে কিয় বিবাদ কৰিছা? কিয় যিহোৱাৰ পৰিক্ষা কৰিছা ?
\v 3 তেতিয়া লোকবিলাকে সেই ঠাইত পানীৰ পিয়াহত ব্যাকুল হৈ, মোচিৰ অহিতে বকি ক’লে, তুমি আমাক আমাৰ সন্তানবিলাকক, আৰু পশুবোৰকো পিয়াহত মৰিবলৈ মিচৰৰ পৰা কিয় আমাক আনিলা ?
\v 4 তাতে মোচিয়ে যিহোৱাৰ আগত কাতৰোক্তি কৰি ক’লে, মই এই লোকবিলাকৰ অৰ্থে কি কৰিম ? তেওঁবিলাকে মোক শিল দলিয়াই মাৰিবলৈ প্ৰায় যুগুত আছে।
\v 5 তেতিয়া যিহোৱাই মোচিক ক’লে,তুমি ইস্ৰায়েলৰ বৃদ্ধলোক কেইজনমানক লগত লৈ, লোক সমোহৰ সাক্ষাতে ওলাই যোৱা; আৰু তুমি যিহেৰে নদী প্ৰহাৰ কৰিছিলা, তোমাৰ সেই লাখুটিকো লগত লৈ যোৱা।
\v 6 চোৱা, মই হোৰেবৰ সেই ঠাইত শিলটোৰ ওপৰত তোমাৰ সন্মুখত স্থিতি হমগৈ; তুমি হেই শিলটো প্ৰহাৰ কৰিবা, তাতে লোকবিলাকে খাবলৈ, তাৰ পৰা পানী ওলাব। তেতিয়া মোচিয়ে ইস্ৰায়েলৰ বৃদ্ধ লোকবিলাকৰ আগত সেইদৰে কৰিলে।
\v 7 তাতে ইস্ৰায়েলৰ সন্তানবিলাকে বিবাদ কৰাৰ নিমিত্তে, আৰু যিহোৱা আমাৰ মাজত আছে নে নাই, এই কথা কৈ যিহোৱাৰ পৰিক্ষাৰ কৰাৰ কাৰণেও, তেওঁ সেই ঠাইৰ নাম মচ্ছা আৰু মিৰীবা (পৰীক্ষা আৰু বিবাদ) ৰাখিলে।
\p
\v 8 সেই সময়ত অমালেকে আহি ৰফীদীমত ইস্ৰায়েলে সৈতে যুজ কৰিলে।
\v 9 তাতে মোচিয়ে যিহোচুৱাক ক’লে, তুমি আমাৰ নিমিত্তে কেতবিলাক মানুহ বাছি লৈ, অমালেকে সৈতে যুজ কৰিবলৈ ওলায় যোৱা; কাইলৈ মই ঈশ্বৰৰ লাখুটি হাতত লৈ পৰ্ব্বতৰ টিঙত থিয় হমগৈ।
\v 10 তেতিয়া যিহোৱাই মোচিৰ আজ্ঞাৰ দৰেই কাৰ্য্য কৰি, অমালেকে সৈতে যুজ কৰিলে। পাছে মোচি, হাৰোণ, আৰু হূৰে পৰ্ব্বতৰ টিঙত উঠিলগৈ।
\v 11 তাতে মোচি হাত দাঙি থাকেমানে ইস্ৰায়েল জয়ী হয়; কিন্তু হাত নমালেই; অমালেক জয়ী হয়।
\v 12 এইদৰে কৰি কৰি মোচিৰ হাত থৰ হতল, তেওঁবিলাকে এচটা শিল আনি, তেওঁৰ ওচৰত থলে; আৰু তেওঁ তাৰ ওপৰত বহিলত, হাৰোণ আৰু হূৰে এজনে এফালে, আন জনে আন ফালে তেওঁৰ হাত দুখন ধৰি ৰাখিলে; তাতে বেলি মাৰ নোযোৱালৈকে তেওঁৰ হাত থিৰে থাকিল।
\v 13 এই হেতুকে যিহোৱাই অমালেক আৰু তেওঁৰ লোকবোৰক তৰোৱালৰ ধাৰেৰে পৰাজয় কৰিলে।
\v 14 পাছে যিহোৱাই মোচিক ক’লে, সোঁৱৰণৰ অৰ্থে এই কথা পুস্তকত লিখা, আৰু যিহোচূৱাৰ কাণত তাক শুনোৱা; কিয়নো মই আকাশৰ তলৰ পৰা অমালেকৰ নাম নিচেইকৈ লুপ্ত কৰিম।
\v 15 তেতিয়া মোচিয়ে এটা যজ্ঞ-বেদি নিৰ্ম্মাণ কৰি, তাৰ নাম যিহোৱা-নিচ্চী (যিহোৱা মোৰ ধ্বজা) ৰাখিলে; আৰু তেওঁ ক’লে, যিহোৱাই শপত খালে;
\v 16 পুৰুষানুক্ৰমে অমালেকে সৈতে যিহোৱাৰ যুজ হ’ব।
\c 18
\s মোচিক দিয়া যিথ্ৰোৰ পৰামৰ্শ।
\p
\v 1 পাছে ঈশ্বৰে মোচিলৈ আৰু নিজ প্ৰজা ইস্ৰায়েললৈ যি যি কৰ্ম্ম কৰিলে, বিশেষকৈ যিহোৱাই মিচৰৰ পৰা ইস্ৰায়েলক কেনেকৈ বাহিৰ কৰি আনিলে, সেই সকলো কথা মোচিৰ শহুৰেক মিদিয়নীয়া পুৰোহিত যিথ্ৰোৱে শুনিবলৈ পালে।
\v 2 তেতিয়া মোচিৰ শহুৰেক যিথ্ৰোৱে, নিজ ঘৰলৈ পঠোৱা মোচিৰ ভাৰ্য্যা চিপ্পোৰাক, আৰু তেওঁৰ দুজন পুত্ৰক লগত ল’লে।
\v 3 সেই দুজন পুত্ৰৰ এজনৰ নাম গেৰ্চোম, কিয়নো মোচিয়ে কৈছিল, মই পৰৰ দেসত প্ৰবাসী হৈ আছোঁ।
\v 4 আৰু এজনৰ নাম ইলিয়েজৰ কিয়নো তেওঁ কৈছিল, মোৰ পিতৃৰ ঈশ্বৰ মোৰ সহকাৰী হৈ, ফৌৰণৰ তৰোৱালৰ পৰা মোক উদ্ধাৰ কৰিলে।
\v 5 যিথ্ৰোৱে তেওঁৰ জোঁৱায়েক মোচিৰ দুজন পুত্ৰক আৰু ভাৰ্য্যাক লগত লৈ, মোচিয়ে ঈশ্বৰৰ পৰ্ব্বতৰ যি টাইত ছাউনি পাতি থাকিছিল, সেই অৰণ্যত তেওঁৰ ওচৰ পালেগৈ।
\v 6 আৰু তেওঁ মোচিক এই সম্বাদ দিলে, বোলে, তোমাৰ শহুৰেৰা মই যিথ্ৰোৱে তোমাৰ তিৰোতা আৰু তায়ে সৈতে তাইৰ লৰা দুটিক তোমাৰ ওচৰলৈ লৈ আহিছোঁ।
\v 7 তেতিয়া মোচিয়ে তেওঁৰ শহুৰেকক আগবঢ়াবৰ নিমিত্তে বাহিৰলৈ ওলাই গৈ, তেওঁৰ প্ৰণাম কৰি চুমা খালে; আৰু ইজনে সিজনে কুশলবাতৰি সোধাসুদি কৰি, তেওঁবিলাক তম্বুত সোমাল।
\v 8 পাছে যিহোৱাই ফৌৰণ আৰু মিচৰীয়াবিলাকলৈ ইস্ৰায়েলৰ নিমিত্তে যি য়ি কৰিছিল, আৰু বাটত তেওঁবিলাকৰ যি যি ক্লেশ ঘটিছিল, আৰু যিহোৱাি কেনেকৈ তেওঁবিলাকক উদ্ধাৰ কৰিলে, সেই সকলোৰে বৃত্তান্ত মোচিয়ে তেওঁৰ শহুৰেকক ক’লে।
\v 9 তাতে য়িহোৱাই মিচৰীয়াবিলাকৰ হাতৰ পৰা ইস্ৰায়েলক উদ্ধাৰ কৰি, তেওঁবিলাকৰ যি য়ি মঙ্গল কৰিলে, সেই সকলোৰ কাৰমে যিথ্ৰোৱে আনন্দ পালে।
\v 10 আৰু যিথ্ৰোৱে ক’লে, যি জনাই মিচৰীয়াহঁতৰ হাতৰ পৰা, আৰু ফৌৰমৰ হাতৰ পৰা তোমালোকক উদ্ধাৰ কৰিলে, সেই যিহোৱা ধন্য।
\v 11 যিহোৱা যে সকলো দেৱতাবোৰতকৈ মহান, তাক মই এতিয়া জানিলোঁ; বিশেষকৈ মিচৰীয়াহঁতে ইবিলাকৰ অহিতে গৰ্ব্ব কৰা বিষয়তেই তেওঁ মহান।
\v 12 পাছে মোচিৰ শহুৰেক যিথ্ৰোৱে ঈশ্বৰৰ উদ্দেশে এক হোম-বলি, আৰু কেইটামান মঙ্গলাৰ্থক বলি আনি উৎসৰ্গ কৰিলে; আৰু হাৰোণ আৰু ইস্ৰায়েলৰ সকলো বৃদ্ধলোকবিলাকে আহি, ঈশ্বৰৰ সন্মুখত মোচিৰ শহুৰেকে সৈতে ভোজন কৰিলে।
\p
\v 13 তাৰ পাছদিনা মোচিয়ে লোকবিলাকৰ সোধ-বিচাৰ কৰিবলৈ বহিলত, ৰাতিপুৱাৰে পৰা সন্ধ্যালৈকে লোকবিলাক তেওঁৰ চাৰিওফালে থিয় হৈ আছিল।
\v 14 পাছে মোচিয়ে লোকবিলাকলৈ কৰা সকলো কৰ্ম্ম তেওঁৰ শহুৰেকে দেখি তেওঁক ক’লে, তুমি লোকবিলাকলৈ এইটো নো কি কৰ্ম্ম কৰিছা ? তুমি কিয় অকলেই বহি থাকা, আৰু লোকবিলাক ৰাতিপুৱাৰ পৰা সন্ধ্যালৈকে তোমাৰ চাৰিওফালে থিয় হৈ থাকে?
\v 15 তাতে মোচিয়ে তেওঁৰ শহুৰেকক ক’লে, তাৰ কাৰণ এই ঈশ্বৰক কোনো কথা সুধিবলৈ লোকবিলাকে মোৰ ওচৰলৈ আহে;
\v 16 তেওঁবিলাকৰ কিবা কথা থাকিলে, তাক মোৰ ওচৰলৈ আনে, আৰু মই গুচৰীয়া পদকীয়াৰ মাজত সোদ-বিচাৰ কৰোঁ; আৰু মই ঈশ্বৰৰ বিধি আৰু ব্যৱস্থাবোৰ বুজাই দিওঁ।
\v 17 তেতিয়া মোচিৰ শহুৱেকে মোচিক ক’লে,
\v 18 তুমি এই যি কৰ্ম্ম কৰিছা ই ভাল নহয়; ইয়াতে তুমি আৰু তোমাৰ লগৰ লোকবিলাকো নিচেইকৈ হট হৈ যাবা; কিয়নো এই কাৰ্য্য তোমাৰ শক্তিৰ অতিৰিক্ত; তুমি অকলে তাক চলাব নোৱাৰা।
\v 19 এতেকে মোৰ কথা শুনা, মই তোমাক বুদ্ধি দিওঁ, আৰু ঈশ্বৰো তোমাৰ সহায় হওক; তুমি ঈশ্বৰৰ সন্মুখত লোকবিলাকৰ প্ৰতিনিধি হৈ, তেওঁবিলাকৰ কথা ঈশ্বৰক জনোৱা।
\v 20 আৰু তুমি তেওঁবিলাকক বিধি আৰু ব্যৱস্থাবোৰ শিকোৱা; আৰু তেওঁবিলাকে চলিবলগীয়া পথ আৰু কৰিবলগীয়া কৰ্ম্মকো তেওঁবিলাকক দেখুৱা।
\v 21 আৰু তুমি এই লোকবিলাকৰ মাজৰ পৰা কৰ্ম্ম-নিপুণ, ঈশ্বৰভয়কাৰী, সত্যবাদী, আৰু লোভ-ঘৃণাকাৰী মানুহবিলাকক মনোনীত কৰি লোকবিলাকৰ ওপৰত সহস্ৰপতি, শতপতি, পঞ্চাশপতি, আৰু দশপতি নিযুক্ত কৰা;
\v 22 তেওঁবিলাকে সকলো সময়ত লোকবিলাকৰ সোধ-বিচাৰ কৰক; কোনো ডাঙৰ বিচাৰ হ’লে, তোমাৰ ওচৰলৈ তাক আনিব, কিন্তু সৰু সৰু বিচাৰ হ’লে তেওঁবিলাকে নিজেই কৰিব; এইদৰে তেওঁবিলাকে তোমাৰ সৈতে ভাৰ বলে, তোমালৈ লঘু হ’ব।
\v 23 তুমি যদি এই কৰ্ম্ম কৰা, আৰু ঈশ্বৰে তোমাক এই দৰে আজ্ঞাও দয়ে, তেতিয়া তুমি সহিব পাৰিবা, আৰু এই লোকবিলাক কুশলে নিজৰ ঠাইলৈ যাব।
\v 24 তাতে মোচিয়ে তেওঁৰ শহুৰেকৰ কথা শুনি,
\v 25 তেওঁ কোৱাৰ দৰে চলি সমূদায় ইস্ৰায়েলৰ মাজৰ পৰা কৰ্ম্ম-নিপুণ মানুহবিলাকক মনোনীত কৰি, লোকবিলাকৰ ওপৰত সহস্ৰপতি, শতপতি, পঞ্চাশপতি, আৰু দশপতি, এই এই প্ৰধান লোক নিযুক্ত কৰিলে।
\v 26 তাতে তেওঁবিলাকে সকলো সময়তে লোকবিলাকৰ সোধ-বিচাৰ কৰে; টান টান বিচাৰ তেওঁবিলাকে মোচিৰ আগলৈ নিয়ে, কিন্তু সৰু সৰু বিচাৰ হ’লে তেওঁবিলাকে নিজে নিজে কৰে।
\v 27 পাছে মোচিয়ে শহুৰেকক বিদায় দিলত, তেওঁ নিজ দেশলৈ গুচি গ’ল।
\c 19
\s ঈশ্বৰে ব্যৱস্থাৰ অৰ্থে লোকবিলাকক যুগুত কৰোৱা।
\p
\v 1 ইস্ৰায়েলৰ সন্তানবিলাকে মিচৰ দেশৰ পৰা ওলাই যোৱাৰ পাছত, তৃতীয় মাহৰ প্ৰথম দিনাই তেওঁবিলাকে চীনয় অৰণ্য পালেগৈ।
\v 2 তেওঁবিলাকে ৰফীদীমৰ পৰা যাত্ৰা কৰি, চীনয় অৰণ্য পাই সেই অৰণ্যতেই ছাউনি পাতিলে; ইস্ৰায়েলে সেই ঠাইতে পৰ্ব্বতৰ সন্মুখত ছাউনি স্থাপন কৰিলে।
\v 3 পাছে মোচিয়ে ঈশ্বৰৰ ওচৰলৈ উঠি গলত, যিহোৱাই পৰ্ব্বতৰ পৰা তেওঁক মাত লগাই ক’লে, তুমি যাকোবৰ বংশক এই কথা কোৱা, আৰু ইস্ৰায়েলৰ সন্তানবিলাকক ইয়াক জনোৱা, মই মিচৰীয়াহঁতলৈ যি কৰিলোঁ,
\v 4 আৰু যেনেকৈ কুৰৰ পক্ষীৰ ডেউকাৰ দ্বাৰাই, এনেকৈ তোমালোকক বৈ যে, নিজৰ ওচৰলৈ আনিলোঁ, তাকে তোমালোকে দেখিলা।
\v 5 আৰু এতিয়া যদি তোমালোকে নিশ্চয়ে মোৰ কথা শুনা, আৰু মোৰ নিয়মটি পালন কৰা, তেন্তে, তোমালোক সকলো জাতিবিলাকৰ মাজৰ পৰা লোৱা মোৰ বিশেষ স্বত্ব থকা ধনস্বৰূপ লোক হ’বা; কিয়নো সমূদায় পৃথিৱী মোৰেই।
\v 6 আৰু মোৰ নিমিত্তে তোমালোক ৰাজকীয় পুৰোহিতসমূহ আৰু পবিত্ৰ জাতি হ’বা। এইবোৰ কথা তুমি ইস্ৰায়েলৰ সন্তানবিলাকক কোৱা।
\p
\v 7 পাছে মোচিয়ে লোকবিলাকৰ বৃদ্ধলোকক মাতি নি, যিহোৱাই তেওঁক আজ্ঞা কৰা সকলো কথা তেওঁবিলাকৰ আগত প্ৰকাশ কৰিলে।
\v 8 তাতে সমূদায় লোকে একেলগে উত্তৰ দি ক’লে, যিহোৱাই যি যি কৈছে সেই সকলোকে আমি কৰিম। তেতিয়া মোচিয়ে যিহোৱাৰ আগত লোকবিলাকৰ কথা জনালে।
\v 9 তাতে যিহোৱাই মোচিক ক’লে, চোৱা, লোকবিলাকে তোমাৰ লগত মই কথা হোৱা শুনিবলৈ পাই তোমাতযেল সদায় বিস্বাস কৰিব, এই নিমিতে ণই ঘোৰ মেঘত তামাৰ ওচৰলৈ আহিম। পাছে মোচিয়ে যিহোৱাৰ আগত লোকবিলাকৰ কথা কলত,
\v 10 যিহোৱাই মোচিক ক’লে, তুমি লোকবিলাকৰ ওচৰলৈ গৈ, আজি আৰু কাইলৈ তেওঁবিলাকক পবিত্ৰ কৰা, আৰু তেওবিলাকে নিজ নিজ কাপোৰ-কানি ধুই,
\v 11 তৃতিয় দিনৰ নিমিত্তে তেওঁবিলাকক যুগুত হওক; কিয়নো তৃতিয় দিনা যিহোৱা সকলো লোকবিলাকৰ সাক্ষাতে চীনয় পৰ্ব্বতৰ ওপৰলৈ নামি আহিব।
\v 12 আৰু তুমি লোকবিলাকলৈ চাৰিওফালৰ সীমানিৰুপন কৰি এই কথা কোৱা, তোমালোকে পৰ্ব্বতত নুঠিবলৈ, আৰু তাৰ সীমা নুচুবলৈ সাবধান হোৱা; যি কোনোৱে পৰ্ব্বত চূব, তাৰ অবশ্যে প্ৰাণদণ্ড হ’ব;
\v 13 কোনোৱে সেই মানুহক হাতেৰে নুচুব, কিন্তু শিলৰ দলিত বা কাঁড়ৰ দ্বাৰাই তাক নৰা হ’ব; পশু হওক, বা মানুহৰেই হওক, সি জীয়াই নেথাকিব; যেতিয়া দীঘল কৈ শিঙা বাজিব, তেতিয়া তেওঁবিলাক পৰ্ব্বতলৈ উঠিব।
\v 14 পাছে মোচিয়ে পৰ্ব্বতৰ পৰা নামি, লোকবিলাকৰ ওচৰলৈ আহি লোকবিলাকক পবিত্ৰ কৰিলে; আৰু তেওঁবিলাকে নিজ নিজ কাপোৰ কানিও ধুলে।
\v 15 আৰু তেওঁ লোকবিলাকক ক’লে, তোমালোক তৃতিয় দিলৰ নিমিত্তে যুগুত হোৱা; তিৰোতাৰ ওচৰলৈ নাযাবা।
\p
\v 16 পাছে তৃতীয় দিনা ৰাতি পুৱালত, মেঘ-গৰ্জ্জন, বিজুলী, পৰ্ব্বতৰ ওপৰত ঘোৰ মেঘ, আৰু অতিশয় ভয়ানক শিঙা-ধ্বনি হ’ল; তাতে ছাউনিত থকা সমুদায় লোক কপিবলৈ ধৰিলে।
\v 17 পাছে মোচিয়ে ঈশ্বৰৰ সন্মোখলৈ লোকবিলাক ক ছাউনিৰ পৰা উলিয়াই নিলত, তেওঁবিলাক পৰ্ব্বতৰ তল ভাগত থিয় হ’লগৈ।
\v 18 তেতিয়া যিহোৱা চিনয় পৰ্ব্বতৰ ওপৰলৈ অগ্নিত নামি অহাত, সেই গোটেই পৰ্ব্বত ধোঁৱাময় হ’ল; আৰু অগ্নিকুণ্ডৰ ধোঁৱাৰ নিচিনাকৈ তাৰ ধোঁৱা উঠিল, আৰু গোটেই পৰ্ব্বত বৰকৈ কঁপিব ধৰিলে।
\v 19 পাছে শিঙা-ধ্বনি অতিশয়ৰুপে বাঢ়ি গলত, মোচিয়ে কথা ক’লে, আৰু ঈশ্বৰে আকাশী-বাণীৰে তেওঁক উত্তৰ দিলে।
\v 20 এইদৰে যিহোৱা চীনয় পৰ্ব্বতলৈ পৰ্ব্বতৰ টিঙলৈকে মাতিলত, তেওঁ উঠি গ’ল।
\v 21 তেতিয়া যিহোৱাই মোচিক ক’লে, লোকবিলাকে চাবৰ নিমিত্তে যিহোৱাৰ ওচৰলৈ যেন সীমা লঙ্ঘন কৰি নাহে, আৰু সিহঁতৰ অলেক লোক যেন বিনষ্ট নহয়, এই নিমিত্তে তুমি নামি গৈ তেওঁবিলাকক শকত আজ্ঞা দিয়া।
\v 22 আৰু যি পুৰোহিতবিলাক যিহোৱাৰ ওচৰলৈ আহে, তেওঁবিলাকক যিহোৱাই যেন আক্ৰমন নকৰে, এই নিমিত্তে তেওঁবিলাকেও নিজকে পবিত্ৰ কৰক।
\v 23 তাতে মোচিয়ে যিহোৱাক ক’লে, লোকবিলাক চীনয় পৰ্ব্বতৰ ওপৰলৈ আহিব নোৱাৰে; কিয়নো, পৰ্ব্বতৰ সীমা নিৰুপণ কৰি তাক পবিত্ৰ কৰা বুলি তুমি আমাক দৃঢ় আজ্ঞা দিছিলা।
\v 24 তেতিয়া মোচিয়ে যিহোৱাক ক’লে, যোৱা, তুমি নামি যোৱা; পাছে উঠি আহিবা, আৰোণো তোমাৰ লগত আহক; কিন্তু পুৰোহিতবিলাকে আৰু লোকবিলাকে হ’লে, যিহোৱাই তেওঁবিলাকক আক্ৰমণ নকৰিবৰ নিমিত্তে, যিহোৱাৰ ওচৰলৈ উঠি আহিবলৈ সীমা লঙ্ঘন নকৰক।
\v 25 তেতিয়া মোচিয়ে লোকবিলাকৰ ওচৰলৈ নামি আহি, তেওঁবিলাকৰ আগত সেই কথা ক’লে।
\c 20
\s ঈশ্বৰে দহোটা আজ্ঞা দিয়া।
\p
\v 1 পাছে ঈশ্বৰে এই সকলো কথা ক’লে, বোলে,
\v 2 বন্দী-ঘৰস্বৰূপ মিচৰ দেশৰ পৰা উলিয়াই অনা তোমাৰ ঈশ্বৰ যিহোৱা ময়েই।
\v 3 মোৰ আগত তোমাৰ আন কোনো দেৱতা নাথাকক।
\v 4 তুমি নিজলৈ কোনো কটা-প্ৰতিমা, বা ওপৰত থকা স্বৰ্গত, তলত থকা পৃথিবীৰ তলত থকা পানীত যি যি আছে, সেইবোৰৰ আকৃতিৰে কোনো মুত্তি নেসাজিবা।
\v 5 সেইবোৰৰ আগত তুমি প্ৰণিপাত নকৰিবা, আৰু সেইবোৰক সেৱাপূজাও নকৰিবা; কিয়নো তোমাৰ ঈশ্বৰ যিহোৱা মই মোৰ মৰ্য্যদা ৰখাত উদ্যোগী ঈশ্বৰ, মোক ঘিণাওঁতাবোৰৰ তৃতীয় চতুৰ্থ পুৰুষলৈকে, সন্তানবিলাকৰ ওপৰত পিতৃবিলাকৰ অপৰাধৰ প্ৰতিফল দিওঁতা,
\v 6 আৰু মোক প্ৰেম কৰা আৰু মোৰ আজ্ঞা পালন কৰাবিলাকৰ হাজাৰ হাজাৰ পুৰুষলৈকে দয়া কৰোঁতা ঈশ্বৰ।
\p
\v 7 তুমি তোমাৰ ঈশ্বৰ যিহোৱাৰ নাম অনৰ্থকৰূপে নলবা; কিয়নো, যি কোনোৱে তেওঁৰ নাম অনৰ্থকৰূপে লয়, যিহোৱাই তেওঁক নিৰ্দ্দোষী নকৰিবা।
\v 8 তুমি বিশ্ৰাম-দিন সোঁৱৰণ কৰি পবিত্ৰ কৰা।
\v 9 ছদিন পৰিশ্ৰম কৰি তোমাৰ সকলো কাৰ্য্য কৰা;
\v 10 কিন্তু সপ্তম দিন তোমাৰ ঈশ্বৰ যিহোৱাৰ উদ্দেশে বিশ্ৰাম-দিন; সেই দিনা তুমি, তোমাৰ পো বা জী, তোমাৰ বন্দী বা বেটি, তোমাৰ পশু বা তোমাৰ নগৰৰ দুৱাৰৰ ভিতৰত থকা বিদেশী, কোনোৱে একো কাম নকৰিবা;
\v 11 কিয়নো যিহোৱাই আকাশ-মণ্ডল, পৃথিৱী, সমূদ্ৰ, আৰু সেইবোৰত থকা সকলোকে ছদিনে নিৰ্ম্মাণ কৰি, সপ্তম দিনা বিশ্ৰাম কৰিলে; এই হেতুকে যিহোৱাই বিশ্ৰাম-দিনক আশীৰ্ব্বাদ কৰি পবিত্ৰ কৰিলে।
\p
\v 12 তোমাৰ ঈশ্বৰ য়িহোৱাই তোমাক যি দেশ দিছে, সেই দেশত তোমাৰ আয়ুস দীঘল হ’বৰ নিমিত্তে, তুমি তোমাৰ পিতৃ-মাতৃক সন্মান কৰিবা।
\v 13 তুমি নৰ-বধ নকৰিবা।
\v 14 তুমি পৰস্ত্ৰী গমণ নকৰিবা।
\v 15 তুমি চোৰ নকৰিবা।
\v 16 তুমি লোকৰ অহিতে মিছা সাক্ষ্য নিদিবা।
\v 17 তুমি লোকৰ ঘৰলৈ লোভ নকৰিবা; লোকৰ তিৰোতা, বা বন্দী, বেটি, বা তেওঁৰ গৰু, বা তেওঁৰ গাধ, বা তেওঁৰ আন কোনো বস্তুলৈকে লোভ নকৰিবা।
\v 18 তেতিয়া সকলো লোক মেঘ-গৰ্জ্জন, বিজুলী, শিঙাধ্বনি, আৰু পৰ্ব্বত ধোঁৱাময় হোৱা দেখিলে; তাকে দেখি লোকবিলাকে কম্পমান হৈ দূৰত থিয় হলগৈ।
\v 19 পাছে তেওঁবিলাকে মোচিক ক’লে, তুমিয়েই আমাক কথা কোৱা আমি তাক শুনিম; কিন্তু ঈশ্বৰে আমাক কথা নকওঁক, ক’লে আমি মৰিম।
\v 20 তাতে মোচিয়ে তেওঁবিলাকক ক’লে, ভয় নকৰিবা; তোমালোকক পৰীক্ষা কৰিবৰ নিমিত্তে আৰু তেওঁলৈ যি ভয়, তোমালোকে পাপ নকৰিবৰ অৰ্থে সেয়ে যেন তোমালোকৰ আগত থাকে, এই নিমিত্তে ঈশ্বৰ আহিল।
\v 21 তেতিয়া লোকবিলাক দূৰত থিয় হৈয়ে আছিল; কিন্তু মোচিক হ’লে, যি ঠাইত ঈশ্বৰ আছিল, সেই ঘোৰ অন্ধকাৰ ওচৰলৈকে চাপি গ’ল।
\s ইস্ৰায়েলৰ সন্তানবিলাকে পালন কৰিব লগীয়া নানা বিধি।
\p
\v 22 পাছে যিহোৱাই মোচিক ক’লে, তুমি ইস্ৰায়েলৰ সন্তানবিলাকক এই কথা কোৱা, মই যে আকাশৰ পৰা তোমালোকক কথা কলোঁ, ইয়াক তোমালোকে নিজে দেখিলা।
\v 23 তোমালোকে মোকো লগ কৰি সেৱা কৰিবলৈ, একো নেসাজিবা; তোমালোকৰ নিমিত্তে ৰূপৰ বা সোণৰ দেৱমূৰ্ত্তি নেসাজিবা।
\v 24 তুমি মোৰ নিমিত্তে মাটিৰে এটা যজ্ঞ-বেদি নিৰ্ম্মাণ কৰিবা, আৰু তাৰ ওপৰতে তোমাৰ হোম-বলি আৰু মঙ্গলাৰ্থক বলি, তোমাৰ ভেৰা, ছাগ, আৰু গৰু উৎসৰ্গ কৰিবা; যি, যি ঠাইত মই মোৰ নাম সোঁৱৰণ কৰাম, সেই সকলো ঠাইতে মই তোমাৰ ওচৰলৈ আহি তোমাক আশীৰ্ব্বাদ কৰিম।
\v 25 আৰু তুমি যদি মোৰ অৰ্থে শিলৰ যজ্ঞ-বেদি নিৰ্ম্মাণ কৰা, তেন্তে তুমি তাক কটা-শিলেৰে নকৰিবা; কিয়নো, তাৰ ওপৰত যদি তুমি তোমাৰ অস্ত্ৰ লগোৱা, তেন্তে তুমি তাক অপবিত্ৰহে কৰিবা।
\v 26 আৰু মোৰ বেদিৰ ওপৰত তোমাৰ বিৱস্ত্ৰতা যেন দেখা নেযায়, এই নিমিত্তে তুমি তালৈ খটখটিয়েদি নুঠিবা।
\c 21
\p
\v 1 তুমি যি যি শাসন-প্ৰণালী তেওঁবিলাকৰ আগত প্ৰকাশ কৰিবা, সেয়ে এই,
\v 2 তুমি কোনো ইব্ৰীয়া বন্দী কিনি ললে, সি ছবছৰ বন্দী হৈ থাকিব; কিন্তু সপ্তম বছৰত সি বিনামূল্যে মুক্ত হৈ ওলাই যাব।
\v 3 সি যদি অকলে আহে, তেন্তে সি অকলে যাব; আৰু যদি সি তিৰোতাই সৈতে আহে, তেন্তে তাৰ তিৰোতাও তাৰ লগত যাব।
\v 4 যদি তাৰ প্ৰভূৱে তাক এজনী তিৰোতা বিয়া কৰাই দিয়ে, আৰু তাই তালৈ ল’ৰা বা ছোৱালী প্ৰসৱ কৰে, তেন্তে, সেই তিৰোতা আৰু তাইৰ সন্তানবিলাকৰ ওপৰত তাইৰ প্ৰভূৰ স্বত্ব থাকিব, সি অকলে ওলাই যাব।
\v 5 কিন্তু সেই বন্দীয়ে যদি স্পষ্টৰূপে কয়, যে, মই নিজ প্ৰভূ নিজ তিৰোতা আৰু সন্তানবিলাকক প্ৰেম কৰোঁ, মুক্ত হৈ নেযাওঁ,
\v 6 তেন্তে তাৰ প্ৰভূৱে তাক ঈশ্বৰৰ ওচৰলৈ লৈ যাব, আৰু তাক দুৱাৰ বা দুৱাৰৰ চৌকাঠৰ দুই দাঁতিৰ এডাললৈ নি, তাৰ প্ৰভূৱে বিন্ধনাৰে তাৰ কাণ বিন্ধিব; তেতিয়াৰে পৰা সি সদায় সেই প্ৰভূৰ বন্দী হৈ থাকিব।
\p
\v 7 আৰু কোনো মানুহে যদি নিজ জীয়েকক বেটী হ’বলৈ বেচে, তেন্তে বন্দীবিলাকৰ দৰে তাই ওলাই নাযাব।
\v 8 তাইৰ প্ৰভূৱে তাইক নিজে বিয়া কৰিবলৈ প্ৰতিজ্ঞা কৰিও, পাছত যদি তাইলৈ অসন্তুষ্ট হয়, তেন্তে তেওঁ তাইক অন্য জাতিৰ লোকলৈ বেচিবৰ অধিকাৰ নেথাকিব।
\v 9 নাইবা সেই প্ৰভূৱে যদি নিজ পুতেকৰ নিমিত্তে তাইক প্ৰতিজ্ঞা কৰি লয়, তেন্তে তেওঁ তাইলৈ জীয়েকৰ নিয়মৰ দৰে ব্যৱহাৰ কৰিব।
\v 10 যদি তেওঁ তাৰ নিমিত্তে আৰু এজনী আনে, তেন্তে তেওঁ সিজনীৰ অন্ন, বস্ত্ৰ, আৰু স্ত্ৰীপুৰুষৰ ব্যৱহাৰৰ বিষয়ে ক্ৰুটি কৰিব নোৱাৰিব।
\v 11 যদি তেওঁ তাইলৈ এই তিনিওটা নকৰে, তেন্তে সেই তিৰোতা এনেই ওলাই যাব, ধন নেলাগিব।
\p
\v 12 কোনো লোকে যদি কোনো মানুহক এনেকৈ মাৰে,যে, তাতেই তেওঁ মৰি যায়, তেন্তে অৱেশ্যে তেওঁৰ প্ৰাণদণ্ড হ’ব।
\v 13 আৰু যদি কোনো মানুহে কোনো জনক বধ কৰিবলৈ উপায় নিবিচাৰে, কিন্তু ঈশ্বৰে তেওঁক তেওঁৰ হাতত মৰিবলৈ দিয়ে, তেন্তে যি ঠাইলৈ তেওঁ পলাই যাব পাৰে, এনে ঠাই মই তোমাৰ নিমিত্তে নিৰূপণ কৰিম।
\v 14 কিন্তু যদি কোনোবাই ছলেৰে দুঃসাহিয়াল হৈ কোনো লোকক বধ কৰে, তেন্তে তেওঁৰ প্ৰাণদণ্ড কৰিবৰ নিমিত্তে, তেওঁক মোৰ যজ্ঞবেদিৰ ওচৰৰ পৰাই লৈ যাবা।
\p
\v 15 আৰু যি কোনোৱে নিজ বাপেক বা মাকক প্ৰহাৰ কৰে, তেওঁৰ অৱশ্যে প্ৰাণদণ্ড হ’ব।
\p
\v 16 আৰু কোনোৱে যদি কোনো মানুহক চুৰ কৰি নি বেচে, বা তেওঁৰ হাতত তেওঁক পোৱা যায়, তেন্তে তেওঁৰো অৱশ্যে প্ৰাণদণ্ড হ’ব।
\p
\v 17 আৰু যি কোনোৱে নিজ বাপেকক বা মাকক শাও দিয়ে, অৱশ্যে তেওঁৰো প্ৰাণদণ্ড হ’ব।
\p
\v 18 আৰু মানুহবিলাকে বিবাদ কৰোঁতে, এজনে আন জনক শিল দলিয়ালে বা ভুকু মাৰিলে তেওঁ যদি নমৰি শয্যাগত হয়,
\v 19 কিন্তু পাছত উঠি লাখুটিত ভৰ দি বাহিৰত ফুৰে, তেন্তে সেই প্ৰহাৰক নিৰ্দ্দোষী হ’ব; কেৱল তেওঁৰ কাম খতি হোৱাৰ বেচ, আৰু তেওঁৰ সম্পূৰ্ণকৈ চিকিৎসা কৰাৰ খৰচ দিব লাগিব।
\p
\v 20 আৰু কোনোৱে নিজ বন্দী বা বেটীক লাখুটিৰে মাৰোঁতে, সি যদি তেওঁৰ হাতত মৰে, তেন্তে তেওঁ অৱশ্যে দণ্ড পাব।
\v 21 কিন্তু সি যদি দুই এক দিন জীয়াই থাকে, তেন্তে তেওঁ দণ্ড নেপাব; কিয়নো সি তেওঁৰ ধনস্বৰূপ।
\p
\v 22 পুৰুষবিলাকে বিবাদ কৰি কোনো গৰ্ভৱতী তিৰোতাক ঠেলা মাৰোঁতে, যদি তাইৰ গৰ্ভপাত হয়, কিন্তু পাছত আৰু কোনো আপদ নঘটে, তেন্তে সেই তিৰোতাৰ গিৰিয়েকে নিৰূপণ কৰাৰ দৰে তেওঁক জৰিমনা কৰা হ’ব; আৰু তেওঁ বিচাৰকৰ্ত্তাবিলাকৰ বিচাৰমতে ধন দিব।
\v 23 কিন্তু যদি কিবা আপদ ঘটে, তেন্তে প্ৰাণৰ সলনি প্ৰাণ,
\v 24 চকুৰ সলনি চকু, দাঁতৰ সলনি দাঁত, হাতৰ সলনি হাত, ভৰিৰ সলনি ভৰি,
\v 25 পোৰাৰ সলনি পোৰা, ঘাৰ সলিন ঘা, সাঁচৰ সলনি সাঁচ, তুমি দিব লাগিব।
\p
\v 26 আৰু কোনোৱে নিজ বন্দী কি বেটীৰ চকুত মাৰোঁতে, যদি সেয়ে নষ্ট হয়, তেন্তে তাৰ চকুৰ নিমিত্তে সি তাক মুকলি কৰি পঠাই দিব।
\v 27 আৰু তেওঁ যদি মাৰি নিজ বন্দী বা বেটীৰ দাঁত সৰায়, তেন্তে সেই দাঁতৰ কাৰণে তেওঁ তাক মুকলি কৰি পঠাই দিব।
\p
\v 28 আৰু গৰুৱে কোনো পুৰুষ বা তিৰোতা মানুহক শিঙেৰে খোঁচোঁতে, তেওঁ যদি মৰে, তেন্তে লোকবিলাকে সেই গৰুক অৱশ্যে শিল দলিয়াই বধ কৰিব, আৰু তাৰ মাংস খোৱা নেযাব; কিন্তু গৰুৰ গৰাকী নিৰ্দ্দোষী হ’ব।
\v 29 কিন্তু যদি সেই গৰুৱে আগে-পিছে শিঙেৰে খোঁচে, আৰু তাৰ প্ৰমাণ যদি তাৰ গৰাকীৰ আগত দিয়া হয়, আৰু গৰাকীয়ে তাক সাৱধানে নৰখাত, যদি সি কোনো পুৰুষক বা তিৰোতা মানুহক খুঁচি মাৰে, তেন্তে সেই গৰুক শিল দলিয়াই বধ কৰা হ’ব, আৰু তাৰ গৰাকীৰো প্ৰাণদণ্ড হ’ব।
\v 30 যদি তেওঁৰ নিমিত্তে প্ৰায়চিত্ত নিৰূপিত হয়, তেন্তে নিৰূপণ কৰাৰ দৰে, তেওঁৰ প্ৰাণৰ মুক্তিৰ নিমিত্তে তেওঁ সকলো মূল্য দিব।
\v 31 সেই গৰুৱে যদি কোনোৰ পুতেক বা জীয়েকক খোঁচে, তেন্তে এই বিচাৰ অনুসাৰেই তালৈ কৰা যাব।
\v 32 আৰু সেই গৰুৱে যদি কোনোৰ বন্দী বা বেটী খোঁচে, তেন্তে গৰুৰ গৰাকীয়ে তাৰ প্ৰভূক ত্ৰিশ চেকল ৰূপ দিব, আৰু গৰুটোক শিল দলিয়াই বধ কৰা হ’ব।
\p
\v 33 আৰু কোনোৱে যদি গাঁত মুকলি কৰি ৰাখে, বা গাঁত খানি তাক নেঢাকে, তেন্তে তাত কোনো গৰু বা গাধ পৰিলে,
\v 34 সেই গাঁতৰ গৰাকীয়ে তাৰ গৰাকীক ধন দি তাৰ ক্ষতিপূৰণ কৰিব; কিন্তু সেই মৰা জন্তুটো নিজৰ হ’ব।
\p
\v 35 এজনৰ গৰুৱে আন জনৰ গৰুক খোঁচোঁতে, সি যদি মৰে, তেন্তে সিহঁত দুয়ো জীয়া গৰুটো বেচি তাৰ মূল্য দুভাগ কৰিব, আৰু সেই মৰা গৰুটোকো দুভাগ কৰি ল তেন্তে সিহঁত দুয়ো জীয়া গৰুটো বেচি তাৰ মূল্য দুভাগ কৰিব, আৰু সেই মৰা গৰুটোকো দুভাগ কৰি লব।
\v 36 কিন্তু যদি সেই গৰুৱে আগে-পিছে খোঁচে, ইয়াক জানিবলৈ পায়ো তাৰ গৰাকীয়ে তাক সাৱধানে নেৰাখে, তেন্তে তেওঁ সেই গৰুৰ সলনি আন গৰু দি ক্ষতিপূৰণ কৰিব, আৰু মৰা গৰুটো নিজৰ হ’ব।
\c 22
\p
\v 1 যদি কোনোৱে গৰু বা ভেড়া, বা ছাগ চুৰ কৰি নি বধ কৰে কি বেচে, তেন্তে তেওঁ এটা গৰুৰ সলনি পাচোঁটা গৰু, আৰু এটা তেওঁৰ বা ছাগৰ সলনি চাইটা তেওঁৰ বা ছাগ দি ক্ষতিপূৰণ কৰিব।
\v 2 আৰু চোৰে সিন্ধি দিওঁতে ধৰা পৰিলে, প্ৰহাৰিত হোৱাত যদি তেওঁ মৰে, তেন্তে ৰক্তপাতৰ দোষ তেওঁৰ নহ’ব।
\v 3 কিন্তু যদি সিন্ধি দি থাকোঁতেই সূৰ্য্য উদয় হয়, তেন্তে ৰক্তপাতৰ দোষ তেওঁৰ হ’ব। চোৰে অৱশ্যে ক্ষতিপূৰণ কৰিব লাগিব; যদি তেওঁৰ একো নাথাকে, তেন্তে চোৰ কৰা বস্তুৰ বাবে তেওঁ নিজে বেচা যাব।
\v 4 গৰু, গাধ, ভেড়া বা ছাগ হওক, চুৰ কৰা বস্তু যদি চোৰৰ হাতত জীয়াই পোৱা যায়, তেন্তে তেওঁ তাৰ দুগুণ দিব।
\p
\v 5 কোনোৱে যদি শস্য-ক্ষেত্ৰত বা দ্ৰাক্ষাবাৰীত পশু চৰায় বা নিজ পশু মেলি দিওঁতে যদি অন্যৰ পথাৰত চৰেগৈ, তেন্তে তেওঁ নিজ পথাৰৰ উত্তম শস্য, বা নিজ দ্ৰাক্ষাবাৰীৰ উত্তম ফল দি ক্ষতিপূৰণ কৰিব।
\p
\v 6 জুই বাঢ়ি গৈ কাঁইটত লাগি যদি কোনোৰ দমাই থোৱা শস্য, বা নোদোৱা শস্য, বা পথাৰ পোৰে, তেন্তে যি জনে সেই জুই লগায়, তেওঁ অৱশ্যে ক্ষতিপূৰণ কৰিব।
\p
\v 7 কোনোৱে যদি ধন বা বস্তু আন লোকৰ হাতত থবলৈ দিয়ে, আৰু সেয়ে যদি সেই লোকৰ ঘৰৰ পৰা চুৰি হয়, তেন্তে চোৰ ধৰা পৰিলে, চোৰে তাৰ দুগুণ দিব।
\v 8 কিন্তু চোৰ ধৰা নপৰিলে, সেই জনৰ বস্তুত ঘৰৰ গৰাকীয়ে হাত দিছে নে দিয়া নাই, তাক জানিবৰ নিমিত্তে ঈশ্বৰৰ আগলৈ তেওঁক নিয়া হ’ব।
\v 9 কিয়নো সকলো প্ৰকাৰ অপৰাধৰ বিষয়ে, অৰ্থাৎ গৰু, গাধ, ভেড়া বা ছাগ, বা কাপোৰ আদি যি কোনো হেৰোৱা বস্তুৰ বিষয়ে কোনোৱে কয়, যে, এয়ে সেই বস্তু তেনে বিষয়ত দুই জনৰ কথা ঈশ্বৰৰ আগত উপস্থিত হ’ব; ঈশ্বৰে যিজনক দোষী কৰিব, তেওঁ আনজনক তাৰ দুগুণ দিব।
\p
\v 10 কোনোৱে যদি এটা গাধ বা গৰু, বা ভেড়া কি ছাগ, বা আন কোনো পশু কোনো লোকৰ তাত প্ৰতিপালন কৰিবলৈ থৈ দিয়ে, আৰু কোনোৱে নেদেখাতে সেই পশু মৰে, বা তাৰ ঠেং ভাগে, বা তাক কোনোৱে খেদি নিয়ে,
\v 11 তেন্তে মই এই মানুহৰ বস্তুত হাত দিয়া নাই, এই বুলি এজনে আন জনৰ আগত যিহোৱাৰ নামেৰে শপত খাব; তাতে পশুৰ গৰাকীয়ে সেই শপতত মান্তি হ’ব; আন জনে ক্ষতিপূৰণ নকৰিব।
\v 12 কিন্তু যদি সেই পশু তেওঁৰ ঘৰৰ পৰা চুৰি হয়, তাতে তেওঁ তাৰ গৰাকীৰ ক্ষতিপূৰণ কৰিব।
\v 13 যদি সেই পশু হিংসক জন্তুৰ দ্বাৰাই কেনেবাকৈ ছিৰা হয়, তেন্তে তেওঁ তাৰ প্ৰমানৰ নিমিত্তে তাক আনিব, আৰু ছিৰা পশুৰ নিমিত্তে ক্ষতিপূৰণ কৰিব নেলাগিব।
\p
\v 14 আৰু কোনোৱে যদি অন্যৰ পশু কিছু দিনৰ নিমিত্তে খুজি আনে, আৰু তাৰ গৰাকী তাৰ লগত নেথাকোঁতে তাৰ ঠেং ভাগে, বা সি মৰে, তেন্তে তেওঁ অৱশ্যে ক্ষতিপূৰণ কৰিব।
\v 15 কিন্তু যদি তাৰ গৰাকী তাৰ লগত থাকে, তেন্তে তেওঁ ক্ষতিপূৰণ নকৰিব; আৰু সেয়ে যদি ভেৰণে লোৱা পশু হয়, তেন্তে তাৰ ভেৰণতে যাব।
\p
\v 16 আৰু কোনোৱে যদি বাগ্দান নকৰা কোনো এজনী ছোৱালীক ফুচুলাই তাইৰ লগত শয়ন কৰে, তেন্তে তেওঁ অৱশ্যে ছোৱালীৰ গা ধন দি তাইক বিয়া কৰিব লাগিব।
\v 17 যদি বাপেকে সেই জনৰ লগত তাইক বিয়া দিবলৈ নিচেইকৈ অসন্মত হয়, তেন্তে ছোৱালীৰ গা-ধন অনুসাৰে ধন দিব লাগিব।
\p
\v 18 তুমি মায়াবিনীক জীয়াই থাকিব নিদিবা।
\p
\v 19 পশুত পতিত হোৱা লোকৰ অৱশ্যে প্ৰাণদণ্ড হ’ব।
\p
\v 20 যি জনে যিহোৱাৰ বাহিৰে আন কোনো দেৱতাৰ আগত বলিদান কৰে, তেওঁ নিঃশেষে বিনষ্ট হ’ব।
\p
\v 21 তুমি বিদেশীক অন্যায় নকৰিবা, আৰু তাক উপদ্ৰৱ নকৰিবা; কিয়নো মিচৰ দেশত তোমালোকো বিদেশী আছিলা।
\v 22 তোমালোকে বিধৱাক আৰু পিতৃহীন সন্তানক ক্লেশ নিদিবা।
\p
\v 23 সিহঁতক কেনেবাকৈ ক্লেশ দিলে, সিহঁতে যদি মোৰ আগত কাতৰোক্তি কৰে, তেন্তে মই অৱশ্যে সিহঁতৰ কাতৰোক্তি শুনিম;
\v 24 আৰু মোৰ ক্ৰোধ প্ৰজ্বলিত হ’ব, আৰু মই তোমালোকক তৰোৱালেৰে সংহাৰ কৰিম; তাতে তোমালোকৰ তিৰোতাবিলাক বিধৱা, আৰু সন্তানবিলাক পিতৃহীন হ’ব।
\p
\v 25 তুমি যদি মোৰ প্ৰজাবিলাকৰ মাজত, তোমাৰ ওচৰ-চুবুৰীয়াৰ কোনো দৰিদ্ৰক ধন ধাৰে দিয়া, তেন্তে তুমি তালৈ সুতখোৰ নিচিনা নহ’বা; তোমালোকে তাৰ পৰা সুত নল’বা।
\v 26 যদি তুমি কেতিয়াবা কোনো মানুহৰ কাপোৰ বন্ধক লোৱা, তেন্তে বেলি মাৰ যোৱাৰ আগেয়ে তাক ওলোটাই দিবা;
\v 27 কিয়নো সেয়ে তাৰ একেখন গা ঢকা কাপোৰ, আৰু বিবস্ত্ৰতা ঢাকিবৰ নিমিত্তে সেয়ে তাৰ বস্ত্ৰ; সি কিহত শুব? আৰু সি যদি মোৰ আগত কাতৰোক্তি কৰে, তেন্তে মই তাক শুনিম; কিয়নো মই দয়ালু।
\p
\v 28 তুমি ঈশ্বৰ নিন্দা নকৰিবা, আৰু স্ব-জাতীয় অধ্যক্ষক শাও নিদিবা।
\v 29 তোমাৰ অধিক শস্যৰ পৰা, আৰু পেয় দ্ৰব্যৰ পৰা কিছু উৎসৰ্গ কৰিবলৈ পলম নকৰিবা। তোমাৰ প্ৰথমে জন্মা পুত্ৰ মোক দিবা।
\v 30 তোমাৰ গৰু, ভেড়া, আৰু ছাগৰ জাকৰ বিষয়েও সেইদৰে কৰিবা; সি সাত দিন নিজ মাকৰ লগত থাকিব, অষ্টম দিনা তুমি তাক মোক দিবা।
\v 31 আৰু তোমালোক মোৰ উদ্দেশ্যে পবিত্ৰ লোক হ’ব লাগে; এই কাৰণে পথাৰত জন্তুৱে ছিৰা মাংস নেখাবা; তাক কুকুৰৰ আগত পেলাই দিবা।
\c 23
\p
\v 1 তুমি মিছা কথাৰ ঢৌ নুতুলিবা। তুমি অন্যায় সাক্ষী হৈ দুৰ্জনক সহায় নকৰিবা।
\v 2 তুমি কু-কৰ্ম্ম কৰিবলৈ বহু লোকৰ অনুগামী নহ’বা, আৰু বিচাৰত অন্যায় কৰিবলৈ বহু লোকৰ পক্ষ হৈ সিদ্ধান্ত নকৰিবা;
\v 3 দৰিদ্ৰৰ বিচাৰত তাকো আদৰ নকৰিবা।
\p
\v 4 তোমাৰ শত্ৰুৰ গৰু বা গাধক বাট হেৰুওৱা দেখিলে, তুমি অৱশ্যে তেওঁৰ ওচৰলৈ তাক ওলোটাই লৈ যাবা।
\v 5 তুমি নিজ বৈৰীৰ গাধক ভাৰৰ ভৰত পৰি থকা দেখিলে, যদি তাক ভাৰৰ পৰা মুক্ত কৰিবলৈ ইচ্ছা নাই, তথাপি অৱশ্যে তেওঁৰ লগত তাক ভাৰৰ পৰা মুক্ত কৰিবা।
\p
\v 6 তোমাৰ ওচৰ-চুবুৰীয়া কোনো দৰিদ্ৰৰ বিচাৰত তেওঁক অন্যায় নকৰিবা।
\v 7 মিছা কথাৰ পৰা আঁতৰ হৈ থাকিবা;নিৰ্দ্দোষী আৰু ধাৰ্ম্মিকৰ প্ৰাণ নষ্ট নকৰিবা; কিয়নো মই দুষ্টক নিৰ্দ্দোষী নকৰিম।
\v 8 তুমি ভেঁটী নেখাবা; কিয়নো ভেঁটীয়ে চকু থকাবিলাকক কণা কৰে, আৰু ধাৰ্ম্মিকবিলাকৰ কথাবোৰ ওলোটায়।
\v 9 তুমি বিদেশীক উপদ্ৰৱ নকৰিবা; কিয়নো তোমোলোকো মিচৰ দেশত বিদেশী হৈ থকাত, বিদেশীৰ মন কেনে, তাক তোমালোকৰ জনা আছে।
\p
\v 10 তুমি তোমাৰ মাটিত ছবছৰলৈকে গুটি সিঁচিবা, আৰু তাত উৎপন্ন হোৱা শস্য চপাবা।
\v 11 কিন্তু সপ্তম বছৰত, তাক ছন পেলাই এনেই থাকিব দিবা; তাতে তোমাৰ স্বজাতীয় দৰিদ্ৰবিলাকে খাবলৈ পাব; আৰু সিহঁতে যি এৰিব, তাক বনৰীয়া পশুবোৰে খাব। এই দৰে তোমাৰ দ্ৰাক্ষাবাৰী আৰু জিত গছৰ বাৰীৰ বিষয়েও কৰিবা।
\v 12 তোমাৰ গৰু গাধই যেন জিৰণী পায়, আৰু তোমাৰ বেটীৰ পুতেক আৰু বিদেশী লোকৰ যেন প্ৰাণ জুৰায়, এই নিমিত্তে তুমি ছদিন নিজ কাম কৰি সপ্তম দিনা বিশ্ৰাম কৰিবা।
\v 13 মই তোমালোকক যি যি কলোঁ, সেই সকলো বিষয়তে সাৱধান হ’বা; ইতৰ দেৱতাবোৰৰ নাম উল্লেখ নকৰিবা, আৰু তোমালোকৰ মুখত সেইবোৰৰ নাম শুনা নেযাওক।
\p
\v 14 তুমি বছৰৰ ভিতৰত তিনিবাৰ মোৰ অৰ্থে পৰ্ব্ব কৰিবা।
\v 15 তুমি খমীৰ নিদিয়া পিঠাৰ পৰ্ব্ব পালন কৰি, মোৰ আজ্ঞা অনুসাৰে, নিৰূপিত সময়ত, আবীব মাহত সাত দিন খমীৰ নিদিয়া পিঠা ভোজন কৰিবা; কিয়নো সেই মাহতে তুমি মিচৰ দেশৰ পৰা বাহিৰ হৈ আহিলা। কোনেও শুদা হাতে মোৰ ওচৰত উপস্থিত হ’ব নেলাগে।
\v 16 আৰু তুমি শস্য দোৱাৰ পৰ্ব্ব, অৰ্থাৎ পথাৰত যি যি বলা, তাৰ প্ৰথম ফলৰ পৰ্ব্ব পালন কৰিবা। আৰু বছৰৰ শেষত খেতিৰ ফল চপোৱা সময়ত, ফল চপোৱা পৰ্ব্ব পালন কৰিবা।
\v 17 বছৰৰ মাজত তোমাৰ সকলো পুৰুষ তিনি বাৰ প্ৰভূ যিহোৱাৰ আগত উপস্থিত হ’ব লাগে।
\p
\v 18 তুমি খমীৰ দিয়া পিঠাৰে সৈতে মোৰ বলিৰ তেজ উৎসৰ্গ নকৰিবা; আৰু মোৰ পৰ্ব্বত খোৱা উত্তম ভাগ ৰাতিপুৱালৈকে থাকিব নেলাগে।
\v 19 তোমাৰ মাটিৰ প্ৰথম ফলৰ আগ ভাগ তোমাৰ ঈশ্বৰ যিহোৱাৰ গৃহলৈ আনিবা। ছাগলী পোৱালিক তাৰ মাকৰ গাখীৰত নিসিজাবা।
\s ঈশ্বৰীয় প্ৰতিজ্ঞা আৰু নিয়ম স্থাপন।
\p
\v 20 চোৱা, বাটত তোমাক ৰক্ষা কৰিবলৈ, আৰু মই যি ঠাই যুগুত কৰিলোঁ, সেই ঠাইলৈ তোমাক নিবলৈ, তোমাৰ আগে আগে এজনা দূত মই পঠাইছোঁ।
\v 21 তেওঁলৈ সাৱধান হ’বা আৰু তেওঁৰ কথা শুনিবা; তেওঁক বেজাৰ নিদিবা: কাৰণ তেওঁ তোমালোকৰ অপৰাধ ক্ষমা নকৰিব; কিয়নো মোৰ নাম তেওঁৰ অন্তৰত আছে।
\v 22 তুমি যদি নিশ্চয়ে তেওঁৰ কথা শুনা, আৰু মই যি যি কওঁ সেই সকলোকে কৰা, তেন্তে মই তোমাৰ শত্ৰুবোৰৰ শত্ৰু আৰু বৈৰীবোৰৰ বৈৰী হম।
\v 23 কিয়নো মোৰ দূতে তোমাৰ আগে আগে গৈ, ইমোৰীয়া, হিত্তীয়া, পৰিজ্জীয়া, কনানীয়া, হিব্বীয়া, আৰু যিবুচীয়ালোকবিলাকৰ দেশলৈ তোমাক লৈ যাব; আৰু মই সিহঁতক উচ্ছন্ন কৰিম।
\v 24 তুমি সিহঁতৰ দেৱতাবোৰৰ আগত প্ৰণিপাত নকৰিবা, সেইবোৰক সেৱা পূজাও নকৰিবা আৰু সিহঁতৰ কাৰ্য্যৰ নিচিনা কোনো কাৰ্য্য নকৰিবা; কিন্তু সেইবোৰক নিচেইকৈ বিনষ্ট কৰিবা, আৰু সিহঁতৰ স্তম্ভবোৰ একেবাৰে ভাঙি পেলাবা।
\v 25 তোমালোকে নিজ ঈশ্বৰ যিহোৱাৰ সেৱা কৰিবা; তাতে তেওঁ তোমাৰ অন্ন-জলক আশীৰ্ব্বাদ কৰিব; আৰু মই তোমাৰ মাজৰ পৰা ৰোগ দূৰ কৰিম।
\v 26 তোমাৰ দেশত কাৰো গৰ্ভপাত নহ’ব, আৰু কোনো বাঁজী নহ’ব; মই তোমাৰ আয়ুস সম্পূৰ্ণ কৰিম।
\v 27 তোমাৰ আগে আগে তোমাৰ বিষয়ৰ ভয় পঠাম;আৰু তুমি যিবিলাক জাতিৰ ওচৰত উপস্থিত হ’বা, সেই সকলো জাতিক ব্যাকুল কৰিম; আৰু মই তোমাৰ আটাই শত্ৰুবোৰক তোমালৈ পিঠি দিয়াম।
\v 28 মই তোমাৰ আগে আগে কোদো পঠাম; সি হিব্বীয়া, কনানীয়া, আৰু হিত্তীয়াবিলাকক তোমাৰ আগৰ পৰা খেদাই দিব।
\v 29 দেশ যেন ধ্বংস নহয়, আৰু তোমাৰ বিৰুদ্ধে বনৰীয়া জন্তুবোৰ যেন বৃদ্ধি নেপায়, এই নিমিত্তে মই একে বছৰতে সিহঁতক তোমাৰ আগৰ পৰা মেখেদিম।
\v 30 তুমি বাঢ়ি বাঢ়ি দেশ অধিকাৰ নকৰা মানে, মই সিহঁতক তোমাৰ আগৰ পৰা ক্ৰমে ক্ৰমেহে খেদি থাকিম ।
\v 31 আৰু মই চুফ সাগৰৰ পৰা পলেষ্টীয়া সমুদ্ৰলৈ, আৰু অৰণ্যৰ পৰা ফৰাৎ নদীলৈকে তোমাৰ সীমা নিৰূপণ কৰিম; কিয়নো সেই দেশ নিবাসীবিলাকক মই তোমাৰ হাতত সমৰ্পণ কৰিম, আৰু তোমাৰ আগৰ পৰা তুমি সিহঁতক খেদাই দিবা।
\v 32 তুমি সিহঁতে সৈতে, বা সিহঁতৰ দেৱতাবোৰে সৈতে কোনো নিয়ম স্থিৰ নকৰিবা।
\v 33 সিহঁতে তোমাৰ দেশত বাস কৰিব নেলাগে; বাস কৰিলে, সিহঁতে তোমাক মোৰ বিৰুদ্ধে পাপ কৰাব। কিয়নো তুমি যদি সিহঁতৰ দেৱতাবোৰক পূজা কৰা, তেন্তে সেয়ে নিশ্চয়ে তোমালৈ ফান্দস্বৰূপ হ’ব।
\c 24
\p
\v 1 যিহোৱাই মোচিক আৰু কলে, তুমি হাৰোণ, নাদব, অবীহূ, আৰু ইস্ৰায়েলৰ বৃদ্ধলোকবিলাকৰ সত্তৰজনে সৈতে যিহোৱাৰ সন্মুখলৈ উঠি আহাঁ; আৰু তোমালোকে দূৰৰে পৰা প্ৰণিপাত কৰাহি।
\v 2 কেৱল মোচি যিহোৱাৰ ওচৰলৈ আহিব; কিন্তু তেওঁবিলাক ওচৰ নেচাপিব; আৰু লোকবিলাক তেওঁৰ লগত নুঠিব।
\v 3 তেতিয়া মোচিয়ে গৈ, যিহোৱাৰ সকলো বাক্য আৰু শাসন প্ৰণালীৰ কথা লোকবিলাককস কলত, তেওঁবিলাক সকলোৱে একে মাতেৰে উত্তৰ দি কলে, যিহোৱাই যি যি কথা কৈছে, সেই সকলোকে আমি পালন কৰিম।
\v 4 পাছে মোচিয়ে যিহোৱাৰ সকলো বাক্য লিখিলে; আৰু তেওঁ ৰাতিপুৱাই উঠি, পৰ্ব্বতৰ তলত এটা যজ্ঞ-বেদি আৰু ইস্ৰায়েলৰ বাৰ ফৈদ অনুসাৰে বাৰটা স্তম্ভ নিৰ্ম্মান কৰিলে।
\v 5 পাছে তেওঁ ইস্ৰায়েলৰ সন্তানবিলাকৰ মাজৰ কেতবিলাক ডেকালোকক পঠালত, তেওঁবিলাকে যিহোৱাৰ উদ্দেশ্যে হোমাৰ্থক আৰু মঙ্গলাৰ্থক বলিস্বৰূপে ভতৰা গৰু উৎসৰ্গ কৰিলে।
\v 6 তেতিয়া মোচিয়ে তাৰ আধা তেজ লৈ, কেইটামান চৰিয়াত থলে, আৰু আধা বেদিৰ ওপৰত ছটিয়াই দিলে।
\v 7 আৰু তেওঁ নিয়ম-পুস্তকখনি লৈ, লোকবিলাকে শুনাকৈ পাঠ কৰিলত, তেওঁবিলাকে কলে, যিহোৱাই যি যি কৈছে, সেই সকলোকে আমি পালন কৰিম, আৰু তেওঁৰ আজ্ঞাধীন হম।
\v 8 পাছে মোচিয়ে সেই তেজ লৈ, লোকবিলাকৰ ওপৰত ছটিয়াই কলে, চোৱা, যিহোৱাই এই সকলো বাক্যৰ বিষয়ে তোমালোকে সৈতে যি নিয়মটি কৰিলে, এয়ে সেই নিয়মটিৰ তেজ।
\p
\v 9 তেতিয়া, মোচি, হাৰোণ, নাদব,অবীহূ, আৰু ইস্ৰায়েলৰ বৃদ্ধবিলাকৰ মাজৰ সত্তৰ জনে উঠি গৈ,
\v 10 ইস্ৰায়েলৰ ঈশ্বৰক দৰ্শন কৰিলে; তেওঁৰ চৰণ তলৰ ঠাই নীলকান্ত বাখৰৰে কৰা শিলৰ কাৰ্য্যৰ নিচিনা, আৰু নিৰ্ম্মলতাত সাক্ষাৎ আকাশৰ তুল্য দেখা গৈছিল।
\v 11 কিন্তু তেওঁ ইস্ৰায়েলৰ সন্তানবিলাকৰ মুখ্যবিলাকৰ ওপৰত হাত নলগালে; বৰং তেওঁবিলাকে ঈশ্বৰক দৰ্শন কৰি ভোজন পান কৰিলে।
\p
\v 12 পাছে যিহোৱাই মোচিক কলে, তুমি পৰ্ব্বতলৈ মোৰ ওচৰলৈ উঠি আহি এই ঠাইত থাকা; মই তোমাক শিলৰ ফলি, তুমি লোকবিলাকক শিক্ষা দিবৰ নিমিত্তে মই লিখা ব্যৱস্থা আৰু আজ্ঞা দিম।
\v 13 তাতে মোচি আৰু তেওঁৰ পৰিচাৰক যিহোচূৱা উঠিল; আৰু মোচি ঈশ্বৰৰ পৰ্ব্বতলৈ গ’ল।
\v 14 আৰু তেওঁ বৃদ্ধবিলাকক কৈছিল, আমি তোমালোকৰ ওচৰলৈ উলটি নাহোমানে, তোমালোকে ইয়াতে আমালৈ বাট চাই থাকিবা; চোৱা, হাৰোণ আৰু হূৰ তোমালোকৰ লগত আছে; কোনোৰ কিবা কথা থাকিলে, সি তেওঁ বিলাকৰ ওচৰলৈ যাব।
\v 15 মোচি যেতিয়া পৰ্ব্বতলৈ উঠিছিল, তেতিয়া পৰ্ব্বত মেঘেৰে ঢকা আছিল।
\v 16 আৰু সেই চিনয় পৰ্ব্বতৰ ওপৰত যিহোৱাৰ প্ৰতাপ আছিল, আৰু ছদিন মেঘেৰে ঢকা আছিল; পাছে সপ্তম দিনা তেওঁ মেঘৰ মাজৰ পৰা মোচিক মাতিলে।
\v 17 আৰু ইস্ৰায়েলৰ সন্তানবিলাকৰ দৃষ্টিত,যিহোৱাৰ প্ৰতাপ পৰ্ব্বতৰ টিঙত গ্ৰাসকাৰী অগ্নিৰ নিচিনাকৈ প্ৰকাশিত হ’ল।
\v 18 আৰু মোচি মেঘৰ মাজত সোমাই পৰ্ব্বতলৈ উঠিল; আৰু মোচি সেই পৰ্ব্বততে চল্লিশ দিন চল্লিশ ৰাতি থাকিল।
\c 25
\s উপহাৰ, নিয়ম-চন্দুক,মেজ, আৰু দীপাধাৰৰ বিষয়ে আদেশ।
\p
\v 1 পাছে যিহোৱাই মোচিক কলে,
\v 2 তুমি ইস্ৰায়েলৰ সন্তানবিলাকক মোৰ নিমিত্তে উপহাৰ আনিবলৈ ক’বা; যিবিলাকে মনৰ ইচ্ছাৰে দিব, তেওঁবিলাক প্ৰতিজনৰ পৰা তোমালোকে মোৰ সেই উপহাৰ গ্ৰহণ কৰিবা।
\v 3 আৰু তুমি তেওঁবিলাকৰ পৰা গ্ৰহণ কৰিব লগা উপহাৰ এই, সোণ, ৰূপ, পিতল,
\v 4 আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা, মিহি শণ সূতা, ছাগৰ নোম,
\v 5 বোলাই ৰঙা কৰা মেৰৰ ছাল, তহচ জন্তুৰ ছাল, চিঁটীম কাঠ,
\v 6 প্ৰদীপৰ নিমিত্তে, তেল অভিষেকাৰ্থক তেলৰ আৰু সুগন্ধি ধূপৰ নিমিত্তে গন্ধদ্ৰব্য,
\v 7 আৰু এফোদ ও বুকুপতাৰ নিমিত্তে গোমেদক আদি খটাব লগীয়া বাখৰ।
\v 8 আৰু মই তেওঁবিলাকৰ মাজত বাস কৰিবৰ নিমিত্তে, তেওঁবিলাকে মোৰ অৰ্থে এটা ধৰ্ম্মধাম নিৰ্ম্মান কৰক।
\v 9 সেই আবাস আৰু তাৰ সকলো বস্তুৰ যি নমুনা মই তোমাক দেখুৱাম, তোমালোকে তাৰ দৰে সকলোকে কৰিবা।
\p
\v 10 আৰু তেওঁবিলাকে চিটীম কাঠৰ আঢ়ৈ হাত দীঘল, ডেৰ হাত বহল আৰু ডেৰ হাত ওখকৈ এটা চন্দুক সাজিব।
\v 11 পাছে তুমি তাত শুদ্ধ সোণৰ পতা মাৰিবা, তাৰ ভিতৰে বাহিৰে মাৰিবা; আৰু তাৰ ওপৰত চাৰিওফালে সোণৰ ছিৰী মাৰিবা।
\v 12 আৰু তাৰ নিমিত্তে সোণৰ চাইডাল খাৰুৱা সাঁচত ঢালি, তাৰ একোষে দুডাল, আৰু আন কোষে দুডাল, এইদৰে তাৰ চাৰিওটা খুৰাত লগাবা।
\v 13 আৰু তুমি চিটীম কাঠৰ দুডাল কানমাৰি সাজি, তাতো সোণৰ পতা মাৰিবা।
\v 14 আৰু চন্দুক বৈ নিবৰ নিমিত্তে, সেই কানমাৰি চন্দুকৰ দুই কোষে থকা খাৰুৱাত সুমুৱাবা।
\v 15 সেই কানমাৰি চন্দুকৰ খাৰুৱাৰ ভিতৰতে থাকিব, তাৰ পৰা উলিয়াব নেলাগে।
\v 16 আৰু মই তোমাক যি সাক্ষ্য-ফলি দিম, তাক সেই চন্দুকত ৰাখিবা।
\v 17 তাৰ পাছত তুমি শুদ্ধ সোণৰ আঢ়ৈ হাত দীঘল,ডেৰ হাত বহলকৈ এখন পাপাবৰণ সাজিবা।
\v 18 আৰু তুমি সোণৰ দুটা কৰূব সাজিবা; সোণ পিটাই সেই পাপাবৰণৰ দুই মুৰত সেই কেইটা সাজিবা।
\v 19 এক মুৰত এটা কৰূব, আন মুৰত আন কৰূব সাজিবা; পাপাবৰণৰ দুই মুৰত তাৰে সৈতে একে ডোখৰ সোণতে সেই দুটা কৰূব সাজিবা।
\v 20 আৰু কৰূব দুটাই ওপৰলৈ ডেউকা মেলি নিজ ডেউকাৰে পাপাবৰণক ঢাকিব; সেই কেইটাই মুখামুখি হৈ থাকিব; আৰু কৰূব দুটাৰ দৃষ্টি পাপাবৰণলৈ থাকিব।
\v 21 তুমি সেই পাপাবৰণ সেই চন্দুকৰ ওপৰত ৰাখিবা; আৰু মই তোমাক যি সাক্ষ্য-ফলি দিম, তাক সেই চন্দুকৰ ভিতৰত থবা।
\v 22 আৰু মই সেই ঠাইতে তোমাৰে সৈতে সাক্ষাৎ কৰিম; পাপাবৰণৰ ওপৰৰ পৰা, সাক্ষ্য ফলিৰ চন্দুকৰ ওপৰত থকা কৰূব দুটাৰ মাজৰ পৰা, ইস্ৰায়েলৰ সন্তানবিলাকৰ নিমিত্তে যি যি আজ্ঞা দিম, তাৰ বিষয়ে তোমাৰে সৈতে কথাবতৰা হম।
\p
\v 23 পাছে তুমি দুহাত দীঘল, এহাত বহল, আৰু ডেৰ হাত ওখকৈ চিটীম কাঠৰ এখন মেজ সাজি,
\v 24 তাত শুদ্ধ সোণৰ পতা মাৰিবা, আৰু তাৰ চাৰিওফালে সোণৰ ছিৰী মাৰিবা।
\v 25 আৰু তাৰ চাৰিওফালে চাৰি আঙুলীয়া জোখৰ এচটা কোষৰ কাঠ কৰি দিবা, আৰু সেই কাঠৰ চাৰিও দাঁতিয়ে সোণৰ ছিৰী মাৰিবা।
\v 26 আৰু তাৰ নিমিত্তে সোণৰ চাইডাল খাৰুৱা সাজি, সেই খাৰুৱা তাৰ চাইটা পায়াৰ চাইটা চুকত লগাই দিবা।
\v 27 মেজ বৈ নিবলৈ কানমাৰি সুমুউৱা ঠাই হবৰ নিমিত্তে, সেই খাৰুৱা কোষৰ কাঠৰ ওচৰত থাকিব।
\v 28 তুমি মেজ বৈ নিবৰ নিমিত্তে, চিটীম কাঠৰ দুডাল কানমাৰি সাজি, তাতো সোণৰ পতা মাৰিবা।
\v 29 তাৰ থাল, পিয়লা, আৰু দ্ৰাক্ষাৰস ঢালিবৰ নিমিত্তে তাৰ চামুচ আৰু বাটি গঢ়াবা; এই সকলোকে শুদ্ধ সোণেৰে গঢ়াবা।
\v 30 আৰু তুমি সেই মেজৰ ওপৰত মোৰ আগত সদায় দৰ্শন-পিঠা ৰাখিবা।
\p
\v 31 তুমি শুদ্ধ সোণৰ এটা দীপাধাৰ সাজিবা; সেই দীপাধাৰ সোণ পিটি সজা হ’ব লাগে, তাৰ খুৰা, গা ভাগ,তাত কটা বাটি, কলি, আৰু পুল একেডোখৰ সোণতেই হ’ব।
\v 32 আৰু তাৰ এফাৰ পৰা তিনটা ডাল, আৰু আন ফালৰ পৰা তিনটা ডাল, এইদৰে সেই দীপাধাৰৰ দুইফালৰ পৰা ছটা ডাল ওলাব।
\v 33 তাৰ এটা ডালত বাদাম ফুলৰ আকৃতিৰে তিনটা বাটি, এটা কলি, আৰু এটা ফুল থাকিব; আৰু আন ডালতো বাদাম ফুলৰ আকৃতিৰে তিনটা বাটি, এটা কলি, আৰু এটা ফুল থাকিব; গা ভাগৰ পৰা ওলোৱা ছয়োটা ডালত এই একে দৰেই হ’ব।
\v 34 সেই দীপাধাৰৰ গা ভাগতো বাদাম ফুলৰ আকৃতিৰে চাইটা বাটি, তাৰ কলি, আৰু ফুল থাকিব।
\v 35 আৰু সেই দীপাধাৰৰ গা ভাগৰ পৰা ওলোৱা ছটা ডালৰ দুডালৰ তলত একে ডোখৰ সোণতে এটা কলি, আৰু আন দুডালৰ তলতো একে ডোখৰ সোণতে এটা কলি থাকিব।
\v 36 সেইবোৰৰ কলি আৰু সেইবোৰৰ ডাল একে ডোখৰ সোণতে হ’ব; সেই সকলোৱেই শুদ্ধ সোণৰ পিটি কৰোৱা একেটা বস্তু হ’ব।
\v 37 আৰু তুমি তাৰ নিমিত্তে সাতোটা প্ৰদীপ সাজিবা; পাছে সেই প্ৰদীপে তাৰ সন্মুখত পোহৰ পৰাকৈ জ্বলাব।
\v 38 তাৰ শলাকানি-কটা আৰু এঙেৰুৱা-ধৰা শুদ্ধ সোণৰ হ’ব।
\v 39 সেই দীপাধাৰ আৰু তাৰ লগৰ সেই সকলো বস্তু এক কিক্কৰ শুদ্ধ সোণেৰে নিৰ্ম্মান কৰা হ’ব।
\v 40 সাৱধান, মই তোমাক পৰ্ব্বতত দেখুউৱা সেইবোৰৰ নমুনাৰ দৰেই সেই সকলোকে কৰিবা।
\c 26
\s ঈশ্বৰৰ আবাসৰ বিষয়ে আদেশ।
\p
\v 1 তুমি দহখন কাপোৰ লৈ,আবাস যুগুত কৰিবা; সেই কাপোৰ কেইখন পকোৱা মিহি শণ সূতা, আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতাৰে নিপুণ শিল্পকাৰৰ দ্বাৰাই কৰূববিলাকৰ আকৃতি তুলি বোৱা হ’ব লাগিব।
\v 2 সেই প্ৰত্যেক কাপোৰ আঁঠাইশ হাত দীঘল, আৰু চাৰি হাত বহল হ’ব; আৰু সকলোবোৰ কাপোৰ একে জোখৰ হ’ব।
\v 3 পাঁচখন কাপোৰ ইখনে সিখনে একেলগে জোৰা দিব লাগিব।
\v 4 প্ৰথমে জোৰা দিয়া পাঁচখন কাপোৰৰ শেষৰ খনৰ আউঠিত, আৰু দ্বিতীয়তে জোৰা দিয়া পাঁচখন কাপোৰৰো শেষৰ খনৰ আউঠিত নীল বৰণীয়া সূতাৰে গুণঠি কৰি দিবা।
\v 5 সেই প্ৰথমখন কাপোৰৰ আউঠিত পঞ্চাশটা গুণঠি, আৰু জোৰা দিয়া দ্বিতীয়খন কাপোৰৰ আউঠিতো পঞ্চাশটা গুণঠি কৰি দিবা, সেই গুণঠি দুশাৰী ইয়ে সিয়ে মুখামুখি হ’ব।
\v 6 আৰু সোণৰ পঞ্চাশটা হাঁকোটা গঢ়াই সেই হাঁকোটাৰে কাপোৰ দুখন ইখনে সিখনে বন্ধ কৰিবা; তাতে সেই আবাস একেটা হ’ব।
\p
\v 7 আৰু সেই আবাসৰ ওপৰৰ তম্বুৰ নিমিত্তে ছাগৰ নোমেৰে কাপোৰ যুগুত কৰিবা; তুমি এঘাৰখন কাপোৰ যুগুত কৰিবা।
\v 8 তাৰ প্ৰতিখন কাপোৰ দীঘলে ত্ৰিশ হাত আৰু বহলে চাৰি হাত হ’ব; সেই এঘাৰখন কাপোৰ একে জোখৰ হ’ব।
\v 9 পাছে পাঁচখন কাপোৰ ইখনে সিখনে জোৰা দি বেলেগ ৰাখিবা, আন ছখন কাপোৰো জোৰা দি বেলেগে ৰাখিবা; আৰু ষষ্ঠ কাপোৰখনৰ এভাগ তম্বুৰ আগফালে ওলোমাই থবা।
\v 10 আৰু প্ৰথমে জোৰা দিয়া পাঁচখন কাপোৰৰ শেষৰ খনৰ আউঠিত পঞ্চাশটা গুণঠি, আৰু সেই দৰে জোৰা দিয়া দ্বিতীয়খন কাপোৰৰ শেষৰ খনৰ আউঠিতো পঞ্চাশটা গুণঠি কৰি দিবা।
\v 11 পাছে পিতলৰ পঞ্চাশটা হাঁকোটা গঢ়াইগুণঠিত সেই হাঁকোটা সুমুৱাই তম্বু লগ কৰিবা; তাতে সেয়ে একেটা তম্বু হ’ব।
\v 12 সেই তম্বুৰ কাপোৰ কেইখনৰ ওলমি থাকিব লগা যি ভাগ বাঢ়ি থাকিব, অৰ্থাৎ যি আধা কাপোৰ বাঢ়ি থাকিব, সেয়ে আবাসৰ পাছফালে ওলমি থাকিব।
\v 13 তম্বুৰ কাপোৰ কেইখনৰ দীঘলৰ যি ভাগ একোষে এহাত, আৰু আন কোষে এহাত বাঢ়িব সেয়ে ঢাকিবৰ নিমিত্তে আবাসৰ ওপৰত ইফালে সিফালে দুই কোষে ওলমি থাকিব।
\v 14 পাছে তুমি বোলাই ৰঙা কৰা মেৰৰ ছালেৰে তম্বুৰ নিমিত্তে এক আবৰণ যুগুত কৰিবা; আকৌ তাৰ ওপৰতো তহচৰ ছালেৰে আৰু এক আবৰণ যুগুত কৰিবা।
\p
\v 15 পাছে তুমি আবাসৰ নিমিত্তে চিটীম কাঠৰ থিয়কৈ দিয়া তক্তা যুগুত কৰিবা।
\v 16 এখন এখন তক্তা দহ হাত দীঘল, আৰু ডেৰ হাত বহল হ’ব।
\v 17 প্ৰতিখন তক্তাত একে ৰকমৰ দুটা দুটা আল কৰিবা; এইদৰে আবাসৰ সকলো তক্তাত কৰিবা।
\v 18 আৰু তুমি আবাসৰ নিমিত্তে যি তক্তা যুগুত কৰিবা, তাৰ মাজৰ বিশখন তক্তা দক্ষিণাদিশে দক্ষিণ ফালৰ নিমিত্তে হ’ব.
\v 19 আৰু সেই বিশখন তক্তাৰ তলত ৰূপৰ চল্লিশটা চুঙী গঢ়াই দিবা, এখন তক্তাৰ তলত তাৰ দুটা আলৰ নিমিত্তে দুটা চুঙী, আৰু আন আন তক্তাৰ তলতো সেইবোৰৰ দুটা দুটা আলৰ নিমিত্তে দুটা দুটা চুঙী হ’ব।
\v 20 আৰু আবাসৰ দ্বিতীয় ফালৰ নিমিত্তে উত্তৰদিশে বিশখন তক্তা,
\v 21 আৰু সেইবোৰৰ নিমিত্তে ৰূপৰ চল্লিশটা চুঙী হ’ব; এখন তক্তাৰ তলত দুটা চুঙী, আৰু আন আন তক্তাৰ তলতো দুটা দুটা চুঙী থাকিব।
\v 22 আৰু আবাসৰ পশ্চিমদিশে পাথফালৰ নিমিত্তে ছখন তক্তা যুগুত কৰিবা।
\v 23 আৰু আবাসৰ পাছফালৰ চুক দুটাৰ নিমিত্তে দুখন তক্তা যুগুত কৰিবা।
\v 24 প্ৰত্যেক চুকৰ তক্তা তলৰ পৰা দোহোৰা হ’ব, আৰু মূৰলৈকে মিল হৈ একেডাল খাৰুৱাৰ কথাত এখন তক্তা হ’ব; এই দৰে দুয়োখন হ’ব; সেয়ে দুই চুকৰ নিমিত্তে হ’ব;
\v 25 তাতে তক্তা আঠখন হ’ব, আৰু সেইবোৰৰ ৰূপৰ চুঙী ষোল্লটা হ’ব; এখন তক্তাৰ তলত দুটা, আৰু আন আন তক্তাৰ তলতো দুটা দুটা চুঙী থাকিব।
\p
\v 26 আৰু তুমি আবাসৰ এফালৰ তক্তাৰ নিমিত্তে পাঁচডাল,
\v 27 আৰু আবাসৰ আনফালৰ তক্তাৰ নিমিত্তে পাঁচডাল, আৰু আবাসৰ পশ্চিমদিশে থকা পাছফালৰ তক্তাৰ নিমিত্তেও পাঁচডাল; চিটীম কাঠৰ ডাং সাজিবা।
\v 28 কিন্তু মাজৰ ডাংডাল তক্তাবোৰৰ মাজেদি এমুৰৰপৰা আন মুৰলৈকে যাব।
\v 29 আৰু সেই তক্তাবোৰত সোণৰ পতা মাৰিবা, আৰু ডাংবোৰৰ সুমুউৱা ঠাই হবৰ নিমিত্তে, সেইবোৰলৈ সোণৰ খাৰুৱা গঢ়াবা; আৰু ডাংবোৰতো সোণৰ পতা মাৰিবা।
\v 30 তোমাক পৰ্ব্বতত আবাসৰ যি নিয়ম-প্ৰণালী দেখুউৱা গ’ল,তুমি সেইদৰেই তাক স্থাপন কৰিবা।
\v 31 আৰু তুমি নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা ও পকোৱা মিহি শণ সূতাৰে এখন প্ৰভেদক বস্ত্ৰ যুগুত কৰিবা; সেয়ে নিপুণ শিল্পকাৰে কৰূবৰ আকৃতি তুলি বোৱা হ’ব লাগিব।
\v 32 তুমি তাক, সোণৰ পতা মৰোৱা চিটীম কাঠৰ চাইটা খুঁটাৰ ওপৰত লগাই দিবা; সেইবোৰৰ হাঁকোটা সোণৰ হ’ব, আৰু সেই খুঁটা ৰূপৰ চাইটা চুঙীৰ ওপৰত থাকিব।
\v 33 আৰু তুমি প্ৰভেদক বস্ত্ৰখন কাপোৰত লগোৱা হাঁকোটাবোৰৰ তলত আঁৰি,তালৈ প্ৰভেদক বস্ত্ৰৰ ভিতৰলৈ সাক্ষ্য-ফলৰ চন্দুক আনিবা; আৰু সেই প্ৰভেদক বস্ত্ৰখনে পবিত্ৰ-স্থানৰ আৰু অতি পবিত্ৰ-স্থানৰ মাদত তোমালোকৰ নিমিত্তে প্ৰভেদ ৰাখিব।
\v 34 আৰু তুমি অতি পবিত্ৰ-স্থানত সাক্ষ্য-ফলিৰ চন্দুকৰ ওপৰত পাপাবৰণ থবা।
\v 35 আৰু মেজখন প্ৰভেদক বস্ত্ৰৰ বাহিৰে ৰাখিবা, মেজৰ আগত আবাসৰ দক্ষিণফালে দীপাধাৰ ৰাখিবা, আৰু উত্তৰফালে মেজ থবা।
\p
\v 36 আৰু তম্বুৰ দুৱাৰৰ নিমিত্তে, নীল বৰণীয়া, বেঙেনা বৰণীয়া,আৰু ৰঙা বৰণীয়া সূতা ও পকোৱা মিহি শণ সূতাৰে বোৱা নিপুণ শিল্পকাৰে বুটা দিয়া এখন পৰ্দ্দা যুগুত কৰিবা।
\v 37 সেই পৰ্দ্দাৰ নিমিত্তে চিটীম কাঠৰ পাঁচোটা খুঁটা যুগুত কৰি, সেইবোৰত সোণৰ পতা মাৰিবা; সেইবোৰৰ হাঁকোটা সোণৰ হ’ব; আৰু সেইবোৰৰ নিমিত্তে পিতলৰ পাঁচোটা চুঙী সাঁচত ঢালিবা।
\c 27
\s যজ্ঞবেদি আৰু চোতালৰ বিষয়ে আদেশ।
\p
\v 1 পাছে তুমি যজ্ঞ-বেদিটো চিটীম কাঠেৰে সাজিবা। সেই বেদি দীঘলে পাঁচ হাত, বহলে পাঁচ হাত আৰু ওখই তিনি হাত কৰি, চাৰিও কোষ আৰু চাৰিওটা চুক সমানকৈ কৰিবা।
\v 2 আৰু তাৰ চাৰিওটা চুকত তাৰ চাইটা শিং সাজু দিবা; তাৰ শিং একে ডোখৰ কাঠতে হ’ব; আৰু তুমি যজ্ঞবেদিটোত পিতলৰ পতা মাৰিবা।
\v 3 আৰু তাৰ ছাই পেলোৱা পাত্ৰ, ছাই উলিওৱা হেঁতা, তেজ ছটিওৱা পাত্ৰ, ত্ৰিশূল, আৰু আঙঠা-ধৰা পাত্ৰ কৰিবা; তাৰ সকলো সঁজুলি পিতলৰ গঢ়াবা।
\v 4 আৰু তাৰ নিমিত্তে জালৰ নিচিনা পিতলৰ এক জালিকটা গঢ়াবা, আৰু সেই জালিকটাৰ চাৰিওটা চুকত পিতলৰ চাইডাল খাৰুৱা কৰি লগাই দিবা।
\v 5 আৰু তুমি সেই জালিকটা, বেদিৰ তল ভাগত তাৰ চাৰিওফালে থকা থাকৰ তলত লগাই দিবা; আৰু সেই জালিকটা বেদিৰ আদখিনিলৈকে পাব।
\v 6 আৰু বেদিৰ নিমিত্তে চিটীম কাঠৰ কান মাৰি সাজিবা, আৰু তাত পিতলৰ পতা মাৰিবা।
\v 7 আৰু তাৰ কাণমাৰিৰ খাৰুৱাৰ ভিতৰত সুমুউৱা হ’ব; বেদি বৈ নিয়া সময়ত, তাৰ দুয়ো কোষে সেই কানমাৰি থাকিব।
\v 8 তুমি সেই বেদি ফোঁপোলা কৰি তক্তাৰে সাজিবা; পৰ্ব্বতত তোমাক যেনেকৈ দেখুউৱা গ’ল, তেনেকৈয়ে তাক কৰিব লাগিব।
\p
\v 9 পাছে তুমি আবাসৰ চোতাল কৰিবা; দক্ষিণদিশে চোতালৰ দক্ষিণফালে,পকোৱা মিহি শণ সূতাৰে বোৱা আঁৰ-কাপোৰবোৰ থাকিব; এফালে সেইবোৰ লগালে এশ হাত দীঘল হ’ব;
\v 10 তাৰ খুঁটা বিশটা হ’ব, আৰু সেইবোৰৰ নিমিত্তে পিতলৰ বিশটা চুঙী হ’ব; খুঁটাবোৰৰ হাঁকোটা আৰু শলি ৰূপৰ হ’ব।
\v 11 সেইদৰে উত্তৰফালেও আঁৰ-কাপোৰবোৰ থাকিব; লগালে এশ হাত দীঘল হ’ব; আৰু তাৰ খুঁটা বিশটা হ’ব, আৰু সেইবোৰৰ নিমিত্তে পিতলৰ বিশটা চুঙী হ’ব; হাঁকোটা আৰু শলি ৰূপৰ হ’ব।
\v 12 সেই চোতালৰ পথালিৰ নিমিত্তে, পশ্চিমফালে আঁৰ-কাপোৰবোৰ থাকিব; সেইবোৰ লগালে পঞ্চাশহাত দীঘল হ’ব; আৰু সেইবোৰৰ খুটা দহোটা, আৰু সেই খুটাবোৰৰ চুঙী দহোটা হ’ব।
\v 13 আৰু পূবফালে পূবদিশে চোতাল পথালিয়ে পঞ্চাশ হাত হ’ব।
\v 14 আৰু দুৱাৰৰ এফালে আঁৰ-কাপোৰবোৰ থাকিব; সেইবোৰৰ তিনটা খুটা, আৰু সেইখুঁটাবোৰৰ তিনটা চুঙী হ’ব।
\v 15 আৰু আন ফালেও আঁৰ-কাপোৰবোৰ থাকিব; সেইবোৰ লগালে পোন্ধৰ হাত হ’ব; সেইবোৰৰ তিনটা খুঁটা, সেই খুঁটাবোৰৰ তিনটা চুঙী হ’ব।
\v 16 আৰু চোতালৰ দুৱাৰৰ নিমিত্তে নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা ও পকোৱা মিহি শণ সূতাৰে বোৱা, নিপুণ শিল্পকাৰে বুটা দিয়া বিশ হতীয়া এখন পৰ্দ্দা হ’ব, আৰু তাৰ চাইটা খুঁটা, আৰু সেই খুঁটাবোৰৰ চাইটা চুঙী হ’ব।
\v 17 আৰু চোতালৰ চাৰিওফালৰখুঁটাবোৰত ৰূপৰ শলি লগোৱা হ’ব; আৰু সেইবোৰৰ হাঁকোটা ৰূপৰ আৰু চুঙী পিতলৰ হ’ব।
\v 18 আৰু চোতাল দীঘলে এশ হাত, পথালিয়ে সকলো ঠাইতে পঞ্চাশ হাত, আৰু পকোৱা মিহি শণ সূতাৰে বোৱা আঁৰ-কাপোৰবোৰ ওখই পাঁচ হাত হ’ব, আৰু খুঁটাবোৰৰ চুঙী পিতলৰ হ’ব।
\v 19 আবাসৰ কাৰ্য্য সম্বন্ধীয় , সকলো হাতিয়াৰ, খুঁটি, আৰু চোতালৰ আটাই খুঁটি পিতলৰ হ’ব।
\p
\v 20 আৰু সদায় প্ৰদীপ জ্বলাই পোহৰ কৰিবলৈ, খান্দি উলিওৱা জিতগছৰ গুটিৰ নিৰ্ম্মল তেল তোমাৰ ওচৰলৈ আনিবৰ নিমিত্তে, তুমি ইস্ৰায়েলৰ সন্তানবিলাকক আজ্ঞা কৰিবা।
\v 21 সাক্ষাৎ কৰা তম্বুৰ ভিতৰত সাক্ষ্য-ফলিৰ চন্দুকৰ আগত থকা প্ৰভেদক বস্ত্ৰৰ বাহিৰে হাৰোণ আৰু তেওঁৰ পুত্ৰবিলাকে যিহোৱাৰ আগত গধূলি আৰু ৰাতিপুৱা তাক যুগুত কৰি থব;এয়ে ইস্ৰায়েলৰ সন্তানবিলাকে পুৰুষানুক্ৰমে পালন কৰিব লগীয়া চিৰস্থায়ী বিধি।
\c 28
\s পুৰোহিত বিলাকে পিন্ধিব লগীয়া বস্ত্ৰৰ বিষয়ে আদেশ।
\p
\v 1 পাছে তুমি, মোৰ অৰ্থে পুৰোহিত কৰ্ম্ম কৰিবলৈ, ইস্ৰায়েলৰ সন্তানবিলাকৰ মাজৰ পৰা তোমাৰ ককায়েৰা হাৰোণক আৰু তেওঁৰ লগত তেওঁৰ পুত্ৰবিলাকক তোমাৰ ওচৰলৈ আনিবা; হাৰোণ আৰু তেওঁৰ পুত্ৰ নাদব, অবীহূ ইলিয়াজৰ, আৰু ঈথামৰক আনিবা।
\v 2 মৰ্য্যদা আৰু শোভাৰ নিমিত্তে, তোমাৰ ককায়েৰা হাৰোণলৈ পবিত্ৰ বস্ত্ৰ যুগুত কৰিবা।
\v 3 আৰু মোৰ অৰ্থে পুৰোহিত কৰ্ম্ম কৰিবালৈ হাৰোণক পবিত্ৰ কৰিবৰ নিমিত্তে, মই জ্ঞানদায়ক পৰিপূৰ্ণ কৰা জ্ঞামী লোকবিলাকক তেওঁৰ বস্ত্ৰ যুগুত কৰিবলৈ তুমি আজ্ঞা কৰিবা।
\v 4 তেওঁবিলাকে যুগুত কৰিব লগীয়া বস্ত্ৰ এই, বুকুপটা, এফোদ, জামা,গাৰি দিয়া অঙ্গৰক্ষক বস্ত্ৰ,পাগ আৰু টঙালি। তোমাৰ ককায়েৰা হাৰোণে মোৰ অৰ্থা পুৰোহিত কৰ্ম্ম কৰিবলৈ, তেওঁৰ আৰু তেওঁৰ পুত্ৰবিলাকৰ নিমিত্তে তেওঁবিলাকে পবিজ্ত্ৰ বস্ত্ৰ যুগুত কৰিব।
\v 5 তেওঁবিলাকে সেই সোণ আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা আৰু মিহি শণ সূতা লব।
\p
\v 6 তেওঁবিলাকে সোণ আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা ও মিহি পকোৱা শণ সূতাৰে এফোদ বস্ত্ৰখন যুগুত কৰিব; সেয়ে নিপুণ শিল্পকাৰৰ কাৰ্য্য হ’ব।
\v 7 সেয়ে লগ লাগি থাকিবৰ নিমিত্তে, তাৰ দুমুৰে দুগছ স্কন্ধপটি থাকিব।
\v 8 আৰু এফোদ কঁকালত বান্ধিবৰ নিমিত্তে, তাৰ লগত, নিপুণৰূপে বোৱা যি কঁকালী কাপোৰ থাকিব, সেয়ে তাৰ নিচিনাকৈ বন কৰা হ’ব, আৰু তাৰে একে ডোখৰ কাপোৰ হ’ব; তাক সোণ, আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা, ও পকোৱা মিহি শণ সূতাৰৰে কৰা হ’ব।
\v 9 পাছে তুমি দুটা গোমেদক মণি লৈ, তাৰ ওপৰত ইস্ৰায়েলৰ পুত্ৰবিলাকৰ নাম কাটিবা।
\v 10 তেওঁবিলাকৰ জন্মৰ ক্ৰম অনুসাৰে ছটা নাম এটা মণিৰ ওপৰত আৰু বাকী ছটা নাম আন মণিটোৰ ওপৰত কাটিবা।
\v 11 পাথৰৰ খনিকৰে কৰা কাৰ্য্যৰ দৰে, মোহৰ কটা নিচিনাকৈ সেই দুটা মণিৰ ওপৰত ইস্ৰায়েলৰ পুত্ৰবিলাকৰ নাম কাটিবা; আৰু সেই দুটা মণি দুটা সোণৰ ঘৰত খুৱাই দিবা।
\v 12 আৰু ইস্ৰায়েলৰ সন্তানবিলাকৰ স্মৰণাৰ্থক মণি হ’বলৈ, তুমি সেই দুটা মণি এফোদৰ স্কন্ধপটি দুগছত লগাই দিবা; তাতে হাৰোণে সোঁৱৰণৰ অৰ্থে যিহোৱাৰ সাক্ষাতে নিজৰ দুই কান্ধত তেওঁবিলাকৰ নাম বব।
\p
\v 13 আৰু তুমি সোণৰ দুটা ঘৰ কৰিবা;
\v 14 আৰু ৰচিৰ দৰে পকোৱা মালাৰ নিচিনা দুডাল শুদ্ধ সোণৰ শিকলি কৰি, সেই পকোৱা শিকলি সেই দুটা ঘৰত লগাই দিবা।
\p
\v 15 আৰু তুমি বিচাৰাৰ্থক এক বুকুপটা কৰিবা; সেয়ে নিপুণ শিল্পকাৰৰ কাৰ্য্য হ’ব; এফোদ বস্ত্ৰ কৰাৰ দৰে তাক কৰিবা; সোণ আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা ও পকোৱা মিহি শণ সূতাৰে তাক যুগুত কৰিবা।
\v 16 তাৰ চাৰিও কোষ আৰু চাৰিওটা চুক সমান; সেয়ে দুতৰপীয়া হ’ব; সেয়ে দীঘলে এবেগেত আৰু পথালিয়েও এবেগেত হ’ব।
\v 17 তাতে চাৰিশাৰীকৈ মণি খুৱাবা; তাৰ প্ৰথম শাৰীত চুনী, পীতমণি, আৰু মৰকত;
\v 18 দ্বিতীয় শাৰীত, পদ্মৰাগ, নীলকান্ত, আৰু হীৰা;
\v 19 তৃতীয় শাৰীত পেৰোজ, যিন্ম, আৰু কটাহেলা;
\v 20 আৰু চতুৰ্থ শাৰীত বৈদূৰ্য্য, গোনেদক, আৰু সূৰ্য্যকান্ত; এই আটাইবোৰ নিজ নিজ ঘৰত সোণেৰে পতোৱা হ’ব।
\v 21 এই মণি ইস্ৰায়েলৰ পুত্ৰবিলাকৰ নাম অনুসাৰে হ’ব, তেওঁবিলাকৰ নাম অনুসাৰেই বাৰটা হ’ব মোহৰ কটা নিচিনাকৈ প্ৰত্যেক মণিত বাৰ ফৈদৰ নিমিত্তে এজন এজন পুত্ৰৰ নাম কটা থাকিব।
\v 22 বুকুপটাত লগাবলৈ, তুমি ৰচিৰ দৰে পকোৱা মালাৰ নিচিনা দুডাল শুদ্ধ সোণৰ শিকলি কৰিবা।
\v 23 আৰু তুমি বুকুপটাৰ নিমিত্তে সোণৰ দুটা আঙঠি গঢ়াই, সেই দুটা আঙঠি বুকুপটাৰ দুই মুৰত লগাবা।
\v 24 আৰু মালাৰ দৰে গঁথা সোণৰ সেই দুডাল শিকলি বুকুপটাৰ দুই মুৰত থকা আঙঠি দুটাত লগাবা।
\v 25 আৰু মালাৰ দৰে গঁথা শিকলি দুডালৰ দুই মুৰ, সেই ঘৰ দুটাত বন্ধ কৰি, এফোদৰ আগফালে সেই স্কন্ধপটি দুগছৰ ওপৰত লগাবা।
\v 26 আৰু তুমি সোণৰ দুটা আঙঠি গঢ়াই, বুকুপটাৰ দুই মুৰত, এফোদৰ সন্মুখত থকা ভিতৰ দাঁতিত লগাবা।
\v 27 তুমি আৰু দুটা সোণৰ আঙঠি গঢ়াই, এফোদৰ স্কন্ধপটি দুগছৰ তল ভাগত তাৰ আগফালে, জোৰা দিয়া ঠাইৰ ওপৰত, এফোদৰ নিপুণৰূপে বোৱা কঁকালীৰ ওপৰত তাক লগাবা।
\v 28 তাতে, বুকুপটা যেন এফোদৰ নিপুণৰূপে বোৱা কঁকালিৰ ওপৰত থাকে, আৰু এফোদৰ পৰা এৰাই নেযায়, এই নিমিত্তে সিবিলাকে নীল বৰণীয়া ফিতাৰে সেই বুকুপটাক তাৰ আঙঠিৰে সৈতে এফোদৰ আঙঠিত বান্ধিব।
\v 29 যি সময়ত, হাৰোণ পবিত্ৰ স্থানত সোমাব, সেই সময়ত, যিহোৱাৰ সন্মুখত সদাকালৰ সোণৱৰণৰ অৰ্থে, তেওঁ বিচাৰাৰ্থক বুকুপটাত ইস্ৰায়েলৰ পুত্ৰবিলাকৰ নাম নিজ বুকুত বব।
\v 30 সেই বিচাৰাৰ্থক বুকুপটাত ঊৰীম আৰু তুম্মীম দিবা; তাতে, হাৰোণে যি সময়ত যিহোৱাৰ আগলৈ প্ৰবেশ কৰিব, সেই সময়ত হাৰোণৰ বুকুৰ ওপৰত সেইবোৰ থাকিব; আৰু হাৰোণে ইস্ৰায়েলৰ সন্তানবিলাকৰ বিচাৰভাৰ যিহোৱাৰ আগত সদায় নিজৰ বুকুত বব।
\p
\v 31 তুমি এফোদৰ চোলা গোটেইটো নীল বৰণীয়া সূতাৰে কৰিবা।
\v 32 তাৰ সোঁ মাজত, মূৰ সুমুৱাবলৈ এটা বাট থাকিব; আৰু সেয়ে নেপাটিবৰ নিমিত্তে, কৱচৰ ডিঙিৰ দৰে সেই বাটটোৰ চাৰিওমেৰে, তাঁতিয়ে বোৱা ফিতা লগোৱা হ’ব।
\v 33 আৰু তুমি তাৰ তল দাঁতিত চাৰিওমেৰে, নীল বৰণীয়া, বেঙেনা বৰণীয়া, আৰু ৰঙা বৰণীয়া সূতাৰে ডালিম তুলিবা, আৰু তাৰ মাজে মাজে চাৰিওমেৰে সোণৰ জুনুকা থাকিব;
\v 34 সেই জামাৰ তল দাঁতিত চাৰিওমেৰে এটা সোণৰ জুনুকা এটা ডালিম, আৰু এটা সোণৰ জুনুকা এটা ডালিম এইদৰে থাকিব।
\v 35 আৰু হাৰোণে পৰিচৰ্য্যা কৰিবৰ নিমিত্তে তাক পিন্ধিব; তাতে তেওঁ যেতিয়া যিহোৱাৰ আগলৈ পবিজ্ঞ-স্থানত সোমাব, আৰু তাৰ পৰা ওলাই আহিব, তেতিয়া তাৰ শব্দ শুনা যাব, আৰু তেওঁ নমৰিব।
\p
\v 36 পাছে তুমি শুদ্ধ সোণৰ এচটা পতা কৰি, মোহৰ কটা নিচিনাকৈ তাৰ ওপৰত “যিহোৱাৰ উদ্দেশ্যে পবিত্ৰ” এই কথা কাটিবা।
\v 37 আৰু তুমি তাক নীল বৰণীয়া ফিতাত লগাই পাগটোৰ ওপৰত আগফালে খুৱাই দিবা।
\v 38 আৰু সেয়ে হাৰোণৰ কঁকালত থাকিব;ইস্ৰায়েলৰ সন্তানবিলাকে নিজ নিজ পবিত্ৰ দান দি যি যি দ্ৰব্য পবিত্ৰ কৰিব, সেই সকলো পবিত্ৰ দ্ৰব্যৰ অপৰাধ হাৰোণে বব; আৰু তেওঁবিলাক যেন যিহোৱাৰ আগত গ্ৰহণীয় হয়, এই নিমিত্তে সেয়ে সদায় তেওঁৰ কঁপালৰ ওপৰত থাকিব।
\v 39 তুমি অঙ্গৰক্ষক বস্ত্ৰ গাৰি দি মিহি শণ সূতাৰে ববা, পাগটো শণ সূতাৰে যুগুত কৰিবা, আৰু টঙালি উত্তমৰূপে বুটা দি কৰিবা।
\p
\v 40 আৰু হাৰোণে পুত্ৰবিলাকৰ নিমিত্তে অঙ্গৰক্ষক বস্ত্ৰ আৰু টঙালি কৰিবা; মৰ্য্যাদা আৰু শোভাৰ অৰ্থে তেওঁবিলাকৰ নিমিত্তে পাগুৰি কৰিবা।
\v 41 পাছে তোমাৰ ককায়েৰা হাৰোণক, আৰু তেওঁৰে সৈতে তেওঁৰ পুত্ৰবিলাক সেইবোৰ পিন্ধিবা, আৰু মোৰ অৰ্থে পুৰোহিত কৰ্ম্ম কৰিবৰ নিমিত্তে তুমি তেওঁবিলাকক অভিষিক্ত, আৰু পুৰোহিত পদত নিযুক্ত কৰি পবিত্ৰ কৰিবা।
\v 42 তেওঁবিলাকৰ গাৰ বিবস্ত্ৰতা ঢাকিবৰ নিমিত্তে, কঁকালৰ পৰা কৰঙণলৈকে তুমি তেওঁবিলাকলৈ শণ সূতাৰ জাঙিয়া কৰিবা।
\v 43 আৰু যেতিয়া হাৰোণ আৰু তেওঁ পুত্ৰবিলাক সাক্ষাৎ কৰা তম্বুৰ ভিতৰলৈ সোমাব, বা পবিত্ৰ-স্থানত পৰিচৰ্য্যা কৰিবৰ নিমিত্তে বেদিৰ ওচৰ চাপিব, তেতিয়া, তেওঁবিলাকে যেন অপৰাধ বৈ নমৰে, এই নিমিত্তে তেওঁবিলাকে এই বস্ত্ৰ পিন্ধিব; এয়ে হাৰোণ আৰু তেওঁৰ ভাবি বংশৰ পালন কৰিব লগীয়া চিৰস্থায়ী বিধি।
\c 29
\s পুৰোহিতবিলাকক কামত নিযুক্ত কৰাৰ বিষয়ে আদেশ।
\p
\v 1 পাছে, মোৰ অৰ্থে পুৰোহিত কৰ্ম্ম কৰিবৰ নিমিত্তে তেওঁবিলাকক পবিত্ৰ কৰিবলৈ, তুমি তেওঁবিলাকলৈ এই কৰ্ম্ম কৰিবা। এটা নিঘূণী দমৰা গৰু আৰু দুটা মতা মেৰ ল’বা;
\v 2 আৰু খমিৰ নিদিয়া পিঠা কেইটামান, তেল মিহলোৱা খমীৰ নিদিয়া বিন্ধা থকা পিঠা কেইটামান, আৰু তেল ঢলা খমীৰ নিদিয়া পাতল চাকলীয়া পিঠা কেইটামান ল’বা; সেইবোৰ মিহি আটাগুড়িৰে সাজিবা।
\v 3 আৰু এটা খৰাহিত সেইবোৰ ৰাখিবা; আৰু খৰাহিৰে সৈতে সেইঅবোৰ, দমৰা গৰুটো, আৰু মেৰ দুটা আনিবা।
\v 4 আৰু হাৰোণক, আৰু তেওঁৰ পুত্ৰবিলাকক সাক্ষাৎ কৰা তম্বুৰ দুৱাৰ মুখলৈ আনি গা ধুৱাবা।
\v 5 পাছে সেই বস্তুবোৰ লৈ, হাৰোণক অঙ্গৰক্ষক বস্ত্ৰ, এফোদৰ চোলা, এফোদ আৰু বুকুপটা পিন্ধাবা, আৰু এফোদৰ নিপুণৰূপে বোৱা কঁকালি কাপোৰ তেওঁক বান্ধিবা;
\v 6 আৰু তেওঁৰ মুৰত পাগ পিন্ধাই তাৰ ওপৰত মুকুটস্বৰূপে সেই পবিত্ৰ পতা লগাবা ।
\v 7 পাছে কুমি অভিষেকাৰ্থক তেল লৈ, তেওঁৰ মুৰৰ ওপৰত ঢালি তেওঁক অভিষেক কৰিবা।
\v 8 তাৰ পাছত তুমি তেওঁৰ পুত্ৰবিলাকক আনি অঙ্গৰক্ষক বস্ত্ৰ পিন্ধাবা।
\v 9 আৰু হাৰোণ ও তেওঁৰ পুত্ৰবিলাকৰ কঁকালত টঙালি বান্ধিবা, আৰু তেওঁবিলাকৰ মুৰত পাগুৰি মৰাই দিবা; তাতে পুৰোহিত পদত তেওঁবিলাকৰ অধিকাৰ থাকিবলৈ এক চিৰস্থায়ী বিধি হ’ব। এইদৰে তুমি হাৰোণ আৰু তেওঁৰ পুত্ৰবিলাকক পুৰোহিত পদত নিযুক্ত কৰিবা।
\p
\v 10 পাছে তুমি সাক্ষাৎ কৰা তম্বুৰ সন্মুখলৈ সেই দমৰা হৰুটো আনিবা; তেতিয়া হাৰোণ আৰু তেওঁৰ পুত্ৰবিলাকে গৰুটোৰ মুৰত হাত দিব।
\v 11 আৰু তুমি সাক্ষাৎ কৰা তম্বুৰ দুৱাৰ মুখত যিহোৱাৰ সন্মুখত সেই দমৰা গৰুটো কাটিবা।
\v 12 পাছে সেই গৰুটোৰ কিছু তেজ লৈ, আঙুলিৰে বেদিৰ শিঙত লগাবা, আৰু বাকী তেজখিনি বেদিৰ মূলত ঢালি দিবা।
\v 13 আৰু তাৰ নাড়ী-ভুৰু ঢকা আটাই তেল, কলিজাৰ ওপৰত থকা তেলীয়া ভাগ, ঘিলা দুটা, আৰু সেই দুটাৰ ওপৰত থকা তেল লৈ, বেদিত দগ্ধ কৰিবা।
\v 14 কিন্তু সেই দমৰাটোৰ মঙহ, ছাল, আৰু গোবৰ ছাউনিৰ বাহিৰত জুইত পুৰি ভষ্ম কৰিবা; সেয়ে পাপাৰ্থক বলি।
\p
\v 15 পাছে তুমি প্ৰথমটো মেৰ ল’বা; তেতিয়া হাৰোণ আৰু তেওঁৰ পুত্ৰবিলাকে সেই মেৰটোৰ মুৰ হাত দিব।
\v 16 আৰু তুমি সেই মেৰটো কাটি, তাৰ তেজ লৈ বেদিৰ ওপুৰত চাৰিওফালে ছটিয়াই দিবা।
\v 17 পাছে তুমি খণ্ড খণ্ড কৰি, তাৰ নাড়ী-ভুৰুল আৰু ঠেং ধুই পেলাই খণ্ডবোৰৰ আৰু মুৰৰ লগত থবা।
\v 18 পাছে গোটেইটো মেৰ বেদিত দগ্ধ কৰিবা; সেয়ে যিহোৱাৰ উদ্দেশ্যে হোম-বলি আৰু সুঘ্ৰাণৰ অৰ্থে যিহোৱাৰ উদ্দেশ্যে অগ্নিকৃত উপহাৰ।
\p
\v 19 পাছে তুমি দ্বিতীয় মেৰটো ল’বা; তেতিয়া হাৰোণ আৰু তেওঁৰ পুত্ৰবিলাকে সেই মেৰটোৰ মুৰত হাত দিব।
\v 20 আৰু তুমি সেই মেৰ কাটি তাৰ অলপমান তেজ লৈ, হাৰোণ আৰু তেওঁৰ পুত্ৰবিলাকৰ সোঁ কাণৰ মুৰত, তেওঁবিলাকৰ সোঁ হাতৰ বুঢ়া আঙুলিত, আৰু সোঁ ভৰিৰ বুঢ়া আঙুলিত লগাবা; আৰু বাকী তেজখিনি বেদিৰ ওপৰত চাৰিওফালে ছটিয়াই দিবা।
\v 21 পাছে তুমি বেদিৰ ওপৰত থকা তেজৰ, আৰু অভিষেকাৰ্থক তেলৰ কিছু লৈ,হাৰোণৰ ওপৰত আৰু তেওঁৰ বস্ত্ৰৰ ওপৰত, আৰু তেঁৱে সৈতে তেওঁৰ পুত্ৰবিলাকৰ ওপৰত আৰু তেওঁবিলাকৰ বস্ত্ৰৰ ওপৰতো ছটিয়াই দিবা; তাতে তেওঁ আৰু তেওঁৰ বস্ত্ৰ, তেওঁৰ পুত্ৰবিলাকৰ আৰু তেওঁবিলাকৰ বস্ত্ৰ পবিত্ৰীকৃত হ’ব।
\v 22 পাছে তুমি মেৰটোৰ তেল, নেগুৰ, নাড়ী-ভুৰু ঢকা তেল, কলিজাj ওপৰত থকা তেলীয়া ভাগ, ঘিলা দুটা, সেই দুচাৰ ওপৰত থকা তেল, আৰু সোঁ পাছ পিৰা ল’বা; কিয়নো সেয়ে নিযুক্ত- কৰণাৰ্থক মেৰ।
\v 23 পাছে, তুমি যিহোৱাৰ সন্মুখত থকা খমীৰ নিদিয়া পিঠাৰ সেই খৰাহিটোৰ পৰা এটা পিঠা, তেল মিহলোৱা বিন্ধা থকা এটা পিঠা, আৰু এটা পাতল চকলীয়া পিঠা লৈ,
\v 24 হাৰোণ আৰু তেওঁৰ পুত্ৰবিলাকৰ হাতত সেই সকলোকে দি, দোলনীয় নৈবেদ্যৰ অৰ্থে যিহোৱাৰ সন্মুখত তাক দোলাবা।
\v 25 পাছে তুমি তেওঁবিলাকৰ হাতত পৰা সেই সকলোকে লৈ, যিহোৱাৰ সন্মুখত সুঘ্ৰাণৰ অৰ্থে, বেদিত সেই হোম বলিৰ ওপৰত দগ্ধ কৰিবা; সেয়ে যিহোৱাৰ উদ্দেশ্যে অগ্নিকৃত উপহাৰ।
\v 26 পাছে তুমি হাৰোণৰ নিযুক্তকৰণাৰ্থক মেৰৰ আমঠু লৈ, দোলনীয় নৈবেদ্যৰ অৰ্থে যিহোৱাৰ সন্মুখত তাক দোলাবা; সেই খণ্ড তোমাৰ ভাগ হ’ব।
\v 27 হাৰোণ আৰু তেওঁৰ পুত্ৰবিলাকৰ নিযুক্তকৰণাৰ্থক মেৰটোৰ দোলনীয় উপহাৰ যি আমঠু দোলোৱা হ’ব, আৰু উত্তোলনীয় উপহাৰ যি সোঁ পাছ পিৰা তোলা হ’ব, তাক তুমি পবিত্ৰ কৰিবা।
\v 28 তাতে, হাৰোণ আৰু তেওঁৰ সন্তানবিলাকে ইস্ৰায়েলৰ সন্তানবিলাকৰ পৰা তাক পাবলৈ, সেয়ে চিৰস্থায়ী বিধি হ’ব; কিয়নো সেয়ে উত্তোলনীয় উপহাৰ; আৰু এই উত্তোলনীয় উপহাৰ ইস্ৰায়েলৰ সন্তানবিলাকৰ মঙ্গলাৰ্থক বলিৰ পৰা দিব লগীয়া; এয়ে যিহোৱাৰ উদ্দেশ্যে তেওঁবিলাকৰ উত্তোলনীয় উপহাৰ।
\p
\v 29 বস্ত্ৰ পিন্ধি অভিষিক্ত আৰু নিযুক্ত হ’বৰ নিমিত্তে, হাৰোণৰ পবিত্ৰ বস্ত্ৰবোৰ তেওঁৰ পাছত তেওঁৰ পুত্ৰবিলাকৰ হ’ব।
\v 30 তেওঁৰ পুত্ৰবিলাকৰ মাজৰ যি জনে তেওঁৰ সলনি পুৰোহিত হৈ পবিত্ৰ-স্থানত পৰিচৰ্য্যা কৰিবলৈ সাক্ষাৎ কৰা তম্বুত সোমাব, সেই জনেই সেই বস্ত্ৰ সাত দিন পিন্ধিব।
\p
\v 31 পাছে তুমি সেই নিযুক্তকৰণাৰ্থক মেৰটোৰ মাংস লৈ, কোনো এক পবিত্ৰ ঠাইত সিজাবা।
\v 32 পাছে হাৰোণ আৰু তেওঁৰ পুত্ৰবিলাকে সাক্ষাৎ কৰা তম্বুৰ দুৱাৰ মুখত সেই মেৰটোৰ মাংস আৰু খৰাহিত থকা সেই পিঠা ভোজন কৰিব।
\v 33 আৰু নিযুক্ত কৰি তেওঁবিলাকক পবিত্ৰ কৰিবৰ নিমিত্তে যিহেৰে প্ৰায়চিত্ত কৰা হ’ব, তাক তেওঁবিলাকে ভোজন কৰিব; কিন্তু আন কোনো লোকে তাক ভোজন নকৰিব, কাৰণ সেই সকলো পবিত্ৰ বস্তু।
\v 34 আৰু সেই নিযুক্তকৰণাৰ্থক মাংস আৰু পিঠাৰ পৰা যদি ৰাতিপুৱালৈকে কিছু অৱশিষ্ট থাকে, তেন্তে সেই অৱশিষ্ট ভাগ জুইত পুৰি ভস্ম কৰিবা; কোনেও তাক ভোজন নকৰিব, কিয়নো সেয়ে পবিত্ৰ বস্তু।
\p
\v 35 মই তোমাক দিয়া সকলো আজ্ঞা অনুসাৰে, হাৰোণলৈ আৰু তেওঁৰ পুত্ৰবিলাকলৈ সেইদৰে কৰিবা; তেওঁবিলাকক নিযুক্ত কৰোঁতে সাত দিন নিয়াবা।
\v 36 আৰু তুমি প্ৰায়চিত্তৰ নিমিত্তে প্ৰতি দিনে পাপাৰ্থক বলিস্বৰূপে এটা এটা দমৰা গৰু উৎসৰ্গ কৰিবা; আৰু বেদি প্ৰায়চিত্ত কৰি, তাক শুচি কৰিবা, আৰু তাক পবিত্ৰ কৰিবৰ নিমিত্তে তাক অভিষেক কৰিবা।
\v 37 তুমি বেদি প্ৰায়চিত্ত কৰি পবিত্ৰ কৰোঁতে সাত দিন নিয়াবা; তাতে বেদি অতি পবিত্ৰ হ’ব; যি কোনোৱে বেদি স্পৰ্শ কৰিব, তেওঁ পবিত্ৰ হ’ব।
\p
\v 38 সেই যজ্ঞ-বেদিৰ ওপৰত তুমি এই এই বলি উৎসৰ্গ কৰিবা; তুমি দিনে দিনে সদায় দুটা দুটা এবছৰীয়া মেৰ পোৱালি ল’বা;
\v 39 তাৰে এটা ৰাতিপুৱা, আনটো গধূলি উৎসৰ্গ কৰিবা।
\v 40 প্ৰথম মেৰ পোৱালিটোৰ লগত হীনৰ চাৰি ভাগৰ এভাগ খুন্দি উলিওৱা তেল মিহলোৱা ঐফাৰ দহ ভাগৰ এভাগ মিহি আটাগুড়ি, আৰু পেয় নৈবেদ্যৰ নিমিত্তে হীনৰ চাৰিভাগৰ এভাগ দ্ৰাক্ষাৰস দিবা।
\v 41 পাছে দ্বিতীয় মেৰ পোৱালিটো গধূলি উৎসৰ্গ কৰিবা; ৰাতিপুৱাৰ ভক্ষ্য আৰু পেয় নৈবেদ্যৰ দৰেই তালৈ কৰিবা; সেয়ে সুঘ্ৰাণৰ অৰ্থে যিহোৱাৰ উদ্দেশ্যে অগ্নিকৃত উপহাৰ।
\v 42 তোমাক কথা কবলৈ য’ত মই তোমালোকে সৈতে সাক্ষাৎ কৰিম, তাত সাক্ষাৎ কৰা তম্বুৰ দুৱাৰ মুখত যিহোৱাৰ সন্মুখত এয়ে তোমালোকৰ পুৰুষানু ক্ৰমে কৰিবলগীয়া নিত্য হোম।
\v 43 সেই ঠাইত মই ইস্ৰায়েলৰ সন্তানবিলাকতৰ সৈতে সাক্ষাৎ কৰিম; তাতে মোৰ প্ৰতাপৰ দ্বাৰাই সেই তম্বু পবিত্ৰীকৃত হ’ব।
\v 44 আৰু মই সেই সাক্ষাৎ কৰা তম্বু আৰু যজ্ঞ-বেদি পবিত্ৰ কৰিম, আৰু মোৰ অৰ্থে পুৰোহিত কৰ্ম্ম কৰিবৰ নিমিত্তে হাৰোণক আৰু তেওঁৰ পুত্ৰবিলাককো পবিত্ৰ কৰিম।
\v 45 আৰু মই ইসিৰায়েলৰ সন্তানবিলাকৰ মাজত বাস কৰিম, আৰু তেওঁবিলাকৰ ঈশ্বৰ হম;
\v 46 তাতে, যি জনাই তেওঁবিলাকৰ মাজত বাস কৰিবলৈ তেওঁ বিলাকক মিচৰ দেশৰ পৰা উলিয়াই আনিলে, তেওঁবিলাকৰ সেই ঈশ্বৰ যিহোৱা যে ময়েই, তাক তেওঁবিলাকে জানিব।ময়েই তেওঁবিলাকৰ ঈশ্বৰ যিহোৱা।
\c 30
\s ধূপ-বেদি, প্ৰায়শ্চিত্তৰ ধন, প্ৰক্ষালন-পাত্ৰ, অভিষেকাৰ্থক তেল, আৰু ধূপৰ বিষয়ে আদেশ।
\p
\v 1 আৰু তুমি ধূপ জ্বলাবৰ বাবে নিমিত্তে এটা বেগি নিৰ্ম্মান কৰিবা; তাক চিটীম কাঠেৰে নিৰ্ম্মান কৰিবা।
\v 2 সেয়ে এহাত দীঘল, এহাত বহল হ’ব; তাৰ চাৰিওকোষ আৰু চাৰিওটা চুক সমান হ’ব, আৰু ওখই দুহাত হ’ব; তাৰ শিংবোৰ তাৰ একে ডোখৰ কাঠতে হ’ব।
\v 3 তুমি তাত অৰ্থাৎ তাৰ ওপৰ ভাগত, চাৰিওকোষত,আৰু তাৰ শিঙত শুদ্ধ সোণৰ পতা মাৰিবা; আৰু তাৰ চাৰিওফালে সোণৰ ছিৰি মাৰিবা।
\v 4 আৰু তুমি তাৰ নিমিত্তে সোণৰ দুডাল খাৰুৱা গঢ়াই, তাৰ ছিৰিৰ তলত দুই কোষৰ দুই চুকৰ ওপৰত লগাই দিবা; তাক বৈ নিবৰ নিমিত্তে সেয়ে কানমাৰি সুমুউৱা ঠাই হ’ব।
\v 5 সেই কানমাৰি চিটীম কাঠেৰে সাজি, তাত সোণৰ পতা মাৰিবা।
\v 6 আৰু সাক্ষ্য-ফলিৰ চন্দুকৰ ওপৰত থকা প্ৰভেদক বস্ত্ৰৰ আগফালে, সাক্ষ্য-ফলিৰ চন্দুকৰ ওপৰত থকা পাপাবৰণৰ সন্মুখত তাক ৰাখিবা; সেই ঠাইতে মই তোমাৰে সৈতে সাক্ষ্যৎ কৰিম।
\v 7 হাৰোণে তাৰ ওপৰত সুগন্ধি ধূপ জ্বলাব; প্ৰতি ৰাতিপুৱা প্ৰদীপ পৰিষ্কাৰ কৰা সময়ত তেওঁ সেই ধূপ জ্বলাব।
\v 8 আৰু গধূলি পৰত প্ৰদীপ জ্বলোৱা সময়ত তেওঁ তাক জ্বলাব; সেয়ে তোমালোকৰ পুৰুষানুক্ৰমে যিহোৱাৰ সন্মুখত নিত্য ধূপদাহ হ’ব।
\v 9 তোমালোকে তাৰ ওপৰত সাধাৰণ ধূপ, বা হোম বলি, বা ভক্ষ্য নৈবেদ্য উৎসৰ্গ নকৰিবা, আৰু তাৰ ওপৰত পেয় নৈবেদ্যও নেঢালিবা।
\v 10 আৰু বছৰৰ ভিতৰত হাৰোণে এবাৰ তাৰ শিং প্ৰায়শ্চিত্ত কৰিব; তোমালোকৰ পুৰুষানুক্ৰমে প্ৰায়শ্চিত্তাৰ্থক পাপ-বলিৰ তেজেৰে তেওঁ বছেৰেকত এবাৰ প্ৰায়শ্চিত্ত কৰিব; এই বেদি যিহোৱাৰ উদ্দেশ্যে অতি পবিত্ৰ।
\p
\v 11 পাছে যিহোৱাই মোচিক কলে,
\v 12 যেতিয়ে তুমি ইস্ৰায়েলৰ সন্তানবিলাকৰ লেখ লবলগীয়াবিলাকৰ লেখ লেখ লবা, তেতিয়া তুমি লেখ লোৱা সময়ত, তেওঁবিলাকৰ প্ৰতিজনে যিহোৱাৰ উদ্দেশ্যে নিজ নিজ প্ৰাণৰ অৰ্থে মুক্তি ধন দিব; তাতে তুমি লেখ লোৱা সময়ত, তেওঁবিলাকৰৱমাজত মহামাৰী নহ’ব।
\v 13 তেওঁবিলাকে দিব লগীয়া এই; যি কোনো লোক লেখ লবলগীয়া বিলাকৰ মাজত পৰিব, তেওঁ পবিত্ৰ-স্থানৰ চেকল অনুসাৰে আধা চেকল দিব; সেই চেকলত বিশ গেৰা হয়; সেই আধা চেকল যিহোৱাৰ উদ্দেশ্যে দিব লগীয়া উপহাৰ।
\v 14 বিশ বছৰ কি তাতকৈ অধিক বয়সীয়া যি কোনো লোক লেখ লবলগীয়া বিলাকৰ মাজত পৰিব, তেৱেঁই যিহোৱাৰ সেই উপহাৰ দিব।
\v 15 তোমালোকে প্ৰাণৰ অৰ্থে প্ৰায়শ্চিত্ত কৰিবলৈ যিহোৱাৰ সেই উপহাৰ দিওঁতে, ধনীয়ে আধা চেকলতকৈ অধিক নিদিব, আৰু দুখীয়ায়ো তাতকৈ কম নিদিব।
\v 16 তুমি ইস্ৰায়েলৰ সন্তানবিলাকৰ পৰা সেই প্ৰায়শ্চিত্তৰ ধন লৈ, সাক্ষাৎ কৰা তম্বুৰ কাৰ্য্যৰ অৰ্থে তাক দিবা; তাতে, তোমালোকৰ প্ৰাণৰ প্ৰায়শ্চিত্তৰ নিমিত্তে সেয়ে ইস্ৰায়েলৰ সন্তানবিলাকৰ সোঁৱৰণৰ অৰ্থে যিহোৱাৰ আগত থাকিব।
\p
\v 17 পাছে যিহোৱাই মোচিক কলে,
\v 18 ধোৱা পখলা কৰিবৰ নিমিত্তে তুমি পিতলৰ এটা প্ৰক্ষালন-পাত্ৰ, আৰু পিতলৰে তাৰ খুৰা গঢ়াবা; তুমি তাক সাক্ষাৎ কৰা তম্বুৰ আৰু হোম বেদিৰ মাজত থৈ, তাত পানী ৰাখিবা।
\v 19 হাৰোণ আৰু তেওঁৰ পুত্ৰবিলাকে তাৰ পৰা নিজ নিজ হাত ভৰি ধুব।
\v 20 সাক্ষাৎ কৰা তম্বুত সোমাওঁতে, বা যিহোৱাৰ পৰিচৰ্য্যা কৰিবৰ অৰ্থে, তেওঁৰ উদ্দেশ্যে অগ্নিকৃত উপহাৰ দগ্ধ কৰিবৰ অৰ্থে বেদিৰ ওচৰলৈ আহোঁতে, তেওঁবিলাক যেন নমৰে, এই নিমিত্তে তেওঁবিলাকে নিজ নিজ হাত ভৰি ধুব।
\v 21 এইদৰে তেওঁবিলাকে নমৰিবৰ নিমিত্তে নিজ নিজ হাত ভৰি ধুব, এয়ে তেওঁ আৰু তেওঁৰ বংশৰ পুৰুষানুক্ৰমে পালন কৰিব লগীয়া চিৰস্থায়ী বিধি।
\p
\v 22 পাছে যিহোৱাই মোচিক কলে,
\v 23 তুমি নিজৰ নিমিত্তে বিশেষ বিশেষ সুগন্ধি দ্ৰব্য, অৰ্থাৎ পবিত্ৰ-স্থানৰ চেকল অনুসাৰে, পাঁচশ চেকল দ্ৰব্য গন্ধৰস, আৰু তাৰ আধা, অৰ্থাৎ দুশ পঞ্চাশ চেকল সুগন্ধি দালচিনি, দুশ পঞ্চাশ চেকল সুগন্ধি বচ,
\v 24 পাঁচ শ চেকল তেজপাত, আৰু এক হীন জিত তেল লৈ,
\v 25 সেইবোৰেৰে তুমি অভিষেকৰ অৰ্থে পবিত্ৰ তেল, অৰ্থাৎ সুগন্ধি দ্ৰব্য ব্যৱসায়ী নিয়মেৰে কৰা সুগন্ধি তেল যুগুত কৰিবা; সেয়ে অভিষেকাৰ্থক পবিত্ৰ তেল হ’ব।
\v 26 তাকে তুমি সাক্ষাৎ কৰা তম্বু, সাক্ষ্য ফলিৰ চন্দুক,
\v 27 মেজ আৰু তাৰ সকলো সঁজুলি, দীপাধাৰ আৰু তাৰ সঁজুলিবোৰ, ধূপ বেদি,
\v 28 হোম বেদি আৰু তাৰ সকলো সঁজুলি, প্ৰক্ষালন পাত্ৰ আৰু তাৰ খুৰা অভিষেক কৰি,
\v 29 সেই সকলোকে পবিত্ৰ কৰিবা; তাতে সেই সকলো পবিত্ৰ হ’ব; যি কোনোৱে সেইবোৰ স্পৰ্শ কৰিব, তেওঁ পবিত্ৰ হ’ব।
\v 30 আৰু মোৰ পুৰোহিত কৰ্ম্ম কৰিবৰ নিমিত্তে, তুমি হাৰোণক আৰু তেওঁৰ পুত্ৰবিলাকক অভিষেক কৰি তেওঁবিলাকক পবিত্ৰ কৰিবা।
\v 31 আৰু তুমি ইস্ৰায়েলৰ সন্তানবিলাকক কৰা তোমালোকৰ পুৰুষানুক্ৰমে মোৰ নিমিত্তে সেয়ে অভিষেকাৰ্থক পবিত্ৰ তেল হ’ব।
\v 32 মানুহৰ গাত তাক ঢলা নেযাব; আৰু তাৰ দ্ৰব্যৰ পৰিমাণ অনুসাৰে, তাৰ নিচিনা আন কোনো তেল যুগুত নকৰিবা; সেয়ে পবিত্ৰ, তোমালোকলৈ পবিত্ৰ হ’ব।
\v 33 যি কোনোৱে তাৰ নিচিনা তেল যুগুত কৰিব, বা যি কোনোৱে অন্যৰ গাত তাৰ অলপ দিব, তেওঁ নিজ লোকবিলাকৰ মাজৰ পৰা উচ্ছন্ন হ’ব।
\p
\v 34 পাছে যিহোৱাই মোচিক কলে, তুমি নিজৰ নিমিত্তে সুগন্ধি দ্ৰব্য, অৰ্থাৎ নাটাফ, নখী, হেল্বনা, এই সকলো সুগন্ধি দ্ৰব্যৰ, আৰু নিৰ্ম্মল কুন্দুৰুৰ প্ৰত্যেকটা সমভাগ কৰি ল’বা।
\v 35 আৰু তাৰ দ্বাৰাই সুগন্ধি-দ্ৰব্য-ব্যৱসায়ীৰ নিয়মেৰে কৰা লোণ মিহলোৱা এক নিৰ্ম্মল পবিত্ৰ সুগন্ধি ধূপ যুগুত কৰিবা।
\v 36 তাৰ অলপ গুড়ি কৰি, যি সাক্ষাৎ কৰা তম্বুত মই তোমাৰে সৈতে সাক্ষাৎ কৰিম, তাত সাক্ষ্য ফলিৰ চন্দুকৰ সন্মুখত তাক থবা; সেয়ে তোমালোকলৈ অতি পবিত্ৰ হ’ব।
\v 37 আৰু তুমি যি সুগন্ধি ধূপ কৰিবা, তাৰ দ্ৰব্যৰ পৰিমাণ অনুসাৰে তোমালোকে তোমালোকৰ নিমিত্তে তাক নকৰিবা; সেয়ে তোমাৰ মানত যিহোৱাৰ উদ্দেশ্যে পবিত্ৰ হ’ব।
\v 38 যি কোনোৱে নিজে ঘ্ৰাণ লবৰ নিমিত্তে তাৰ নিচিনা ধূপ যুগুত কৰিব, তাক নিজ লোকবিলাকৰ মাজৰ পৰা উচ্ছন্ন কৰা হ’ব।
\c 31
\s ধৰ্ম্মধাম নিৰ্ম্মান কৰোঁতাবিলাকৰ কথা, আৰু বিশ্ৰাম-দিনৰ বিষয়ে আদেশ।
\p
\v 1 তাৰ পাছত যিহোৱাই মোচিক ক’লে,
\v 2 চোৱা, মই যিহূদা ফৈদৰ হূৰৰ নাতিয়েক ঊৰীৰ পুত্ৰ বচলেলৰ নাম কাড়িলোঁ;
\v 3 আৰু কৌশলৰ কাৰ্য্য কল্পনা কৰিবলৈ, সোণ, ৰূপ, আৰু পিতলৰ কাম কৰিবলৈ,
\v 4 খটাব লগীয়া মণি, আৰু কাঠৰ কাম আদি সকলো প্ৰকাৰৰ শিল্প কৰ্ম্ম কৰিবলৈ,
\v 5 মই তেওঁক জ্ঞান, বুদ্ধি, বিদ্যা আৰু সকলো প্ৰকাৰৰ শিল্প-কৌশলদায়ক ঈশ্বৰীয় আত্মাৰে পৰিপূৰ্ণ কৰিলোঁ।
\v 6 আৰু চোৱা, মই দান ফৈদৰ অহীচামকৰ পুত্ৰ অবলীয়াবক তেওঁৰ সহকাৰী কৰি দিলোঁ। আৰু সকলো জ্ঞানী লোকৰ হৃদয়ত জ্ঞান দিলোঁ; তাতে মই তোমাক যি যি আজ্ঞা কৰিলোঁ, সেই সকলোকে তেওঁবিলাকে নিৰ্ম্মান কৰিব।
\v 7 অৰ্থাৎ সাক্ষাৎ কৰা তম্বু, সাক্ষ্য-ফলিৰ চন্দুক, আৰু তাৰ ওপৰত থকা পাপাবৰণ, আৰু তম্বুৰ সকলো বস্তু;
\v 8 মেজ আৰু তাৰ সজুঁলি, নিৰ্ম্মল সোণৰ দীপাধাৰ আৰু তাৰ সকলোঁ সজুঁলি, ধূপ-বেদি,
\v 9 হোম-বেদি আৰু তাৰ সকলো সজুঁলি, প্ৰক্ষালন-পাত্ৰ আৰু তাৰ খুৰা;
\v 10 আৰু পুৰোহিত-কৰ্ম্ম কৰিবৰ নিমিত্তে, নিপুণৰূপে কৰা নিহি বস্ত্ৰ, হাৰোণ পুৰোহিতৰ পবিত্ৰ বস্ত্ৰ, আৰু তেওঁৰ পুত্ৰবিলাকৰ বস্ত্ৰ;
\v 11 অভিষেকাৰ্থক তেল, আৰু পবিত্ৰস্থানৰ নিমিত্তে সুগন্ধি ধূপ। মই তোমাক যেনেকৈ আজ্ঞা কৰিলোঁ, তেনেকৈ তেওঁবিলাকে কৰিব।
\p
\v 12 পাছে যিহোৱাই মোচিক ক’লে,
\v 13 তুমি ইস্ৰায়েলৰ সন্তানবিলাকক এই কথা কোৱা, তোমালোকে অৱশ্যে মোৰ বিশ্ৰাম-দিন পালন কৰিবা; কিয়নো ময়েই যে তোমালোকৰ পবিত্ৰকাৰী যিহোৱা, ইয়াক যেন তোমালোকে জানিব পাৰা, এই নিমিত্তে তোমালোকৰ পুৰুষানুক্ৰমে মোৰ আৰু তোমালোকৰ মাজত এয়ে এক চিন হ’ব।
\v 14 এই হেতুকে তোমালোকে বিশ্ৰাম-দিন পালন কৰিবা; কিয়নো তোমালোকৰ নিমিত্তে সেয়ে পবিত্ৰ। যিজনে তাক অপবিত্ৰ কৰিব, অৱশ্যে তাৰ প্ৰাণ দণ্ড হ’ব; কিয়নো যিকোনোৱে সেই দিনা কাম কৰিব, তাক নিজ লোকবিলাকৰ মাজৰ পৰা উচ্ছন্ন কৰা হ’ব।
\v 15 ছদিন কাম কৰা হ’ব, কিন্তু সপ্তম দিন সম্পুৰ্ণ বিশ্ৰামৰ বিশ্ৰাম-দিন; সেয়ে যিহোৱাৰ উদ্দেশ্যে পবিত্ৰ; সেই বিশ্ৰাম দিনত যি কোনোৱে কাম কৰিব, তাৰ অৱশ্যে প্ৰাণদণ্ড হ’ব।
\v 16 এই হেতুকে ইস্ৰায়েলৰ সন্তানবিলাকে চিৰস্থায়ী নিয়ম বুলি পুৰুষানুক্ৰমে মান্য কৰিবৰ নিমিত্তে তোমালোকে বিশ্ৰাম দিন পালন কৰিবা;
\v 17 মোৰ আৰু ইস্ৰায়েলৰ সন্তানবিলাকৰ মাজত এয়ে চিৰস্থায়ী চিন হ’ব; কিয়নো যিহোৱাই ছদিনে আকাশ-মণ্ডল আৰু পৃথিৱী নিৰ্ম্মান কৰি সপ্তম দিনা বিশ্ৰাম কৰি তৃপ্ত হৈছিল।
\p
\v 18 পাছে যিহোৱাই চীনয় পৰ্ব্বতত মোচিৰে সৈতে কথা হৈ অঁতাই, সাক্ষ্য-ফলি দুখন, ঈশ্বৰৰ আঙুলিৰে লিখা শিলৰ ফলি দুখন, তেওঁক দিলে।
\c 32
\s ইস্ৰায়েলৰ সন্তানবিলাকৰ বিপথ-গমন, আৰু তাৰ দণ্ড।
\p
\v 1 পাছে পৰ্ব্বতৰ পৰা নামিবলৈ মোচিৰ পলম হোৱা দেখি, লোকবিলাকে হাৰোণৰ ওচৰত গোট খাই তেওঁক কলে উঠা, আমাৰ আগে যাবৰ নিমিত্তে আমাৰ অৰ্থে এজন দেৱতা নিৰ্ম্মান কৰা; কিয়নো যি মোচিয়ে আমাক মিচৰ দেশৰ পৰা উলিয়াই আনিলে, সেই মানুহৰ কি হ’ল, তাক আমি নেজানো।
\v 2 তাতে হাৰোণে তেওঁবিলাকক কলে, তোমালোকে তোমালোকৰ ল’ৰা-তিৰোতাবোৰৰ কাণৰ সোণৰ কুণ্ডলবোৰ বেগাই সোলোকাই মোৰ ওচৰলৈ আনা।
\v 3 তাতে সকলো লোকে নিজ নিজ কাণৰ পৰা সোণৰ কুণ্ডলবোৰ বেগাই সোলোকাই হাৰোণৰ ওচৰলৈ আনিলে।
\v 4 তেতিয়া তেওঁ তেওঁবিলাকৰ হাতৰ পৰা তাক গ্ৰহণ কৰি শিল্পৰ অস্ত্ৰেৰে গঠন কৰিলে, আৰু তাক সাঁচত ঢলা এটা দামুৰি কৰিলে; তেতিয়া কবলৈ ধৰিলে, হে ইস্ৰায়েল,মিচৰ দেশৰ পৰা তোমাক উলিয়াই অনা ঈশ্বৰ এয়া।
\v 5 হাৰোণে তাকে দেখি, তাৰ আগত এটা যজ্ঞবেদি নিৰ্ম্মান কৰিলে; আৰু কাইলৈ যিহোৱাৰ উদ্দেশ্যে উৎসৱ হ’ব, এইবুলি তেওঁ ঘোষণা কৰিলে।
\v 6 তাতে তেওঁবিলাকে তাৰ পাছ দিনা অতি ৰাতিপুৱাতে উঠি হোম-বলি উৎসৰ্গ কৰিলে, আৰু মঙ্গলাৰ্থক বলি আনিলে; আৰু লোকবিলাকে ভোজন পান কৰিবলৈ বহিল, পাছে ৰং-ধেমালি কৰিবলৈ উঠিল।
\p
\v 7 তেতিয়া যিহোৱাই মোচিক কলে, তুমি নামি যোৱা; কিয়নো তোমাৰ যি লোকবিলাকক তুমি মিচৰ দেশৰ পৰা উলিয়াই আনিলা, তেওঁবিলাক ভ্ৰষ্ট হ’ল।
\v 8 মই তেওঁবিলাকক যি পথৰ বিযয়ে আজ্ঞা দিছিলোঁ, তেওঁবিলাক বেগতে তাৰ পৰা ঘূৰিল; তেওঁবিলাকে তেওঁবিলাকৰ নিমিত্তে সাঁচত ঢলা এটা দামুৰি নিৰ্ম্মান কৰি তাৰ আগত প্ৰণিপাত কৰিলে; আৰু তাৰ উদ্দেশ্যে বলিদান কৰি কলে, হে ইস্ৰায়েল, মিচৰ দেশৰ পৰা তোমাক উলিয়াই অনা ঈশ্বৰ এইয়া।
\v 9 যিহোৱাই মোচিক আৰু কলে, মই সেই লোকবিলাকক দেখিলোঁ, চোৱা, তেওঁবিলাক ঠৰডিঙীয়া জাতি;
\v 10 এই হেতুকে, তেওঁবিলাক বিৰুদ্ধে মোৰ ক্ৰোধ প্ৰজ্বলিত হ’বলৈ, আৰু মই তেওঁবিলাকক সংহাৰ কৰিবলৈ তুমি মোক এৰি দিয়া; পাছে তোমাৰ পৰা এক মহাজাতি উৎপন্ন কৰিম।
\v 11 তেতিয়া মোচিয়ে নিজ ঈশ্বৰ যিহোৱাক মিনতি কৰি ক’লে, হে যিহোৱা, তোমাৰ যি প্ৰজাবিলাকক তুমি মহা পৰাক্ৰম আৰু বলৱান হাতেৰে মিচৰ দেশৰ পৰা উলিয়াই আনিলা, তেওঁবিলাকৰ বিৰুদ্ধে তোমাৰ ক্ৰোধ কিয় প্ৰজ্বলিত হ’ব ?
\v 12 অপকাৰৰ নিমিত্তে, পৰ্ব্বতীয়া অঞ্চলত সিহঁতক বিনষ্ট কৰি পৃথিৱীৰ পৰা লুপ্ত কৰিবৰ নিমিত্তে তেওঁ সিহঁতক বাহিৰ কৰি নিলে, এই বুলি মিচৰীয়াবিলাকে কিয় ক’ব ? তুমি নিজ প্ৰচণ্ড ক্ৰোধৰ পৰা ঘূৰি নিজ প্ৰজাবিলাকৰ অপকাৰ কৰাৰ বিষয়ে ক্ষান্ত হোৱা।
\v 13 তুমি তোমাৰ দাস অব্ৰাহাম, ইচহাক, আৰু ইস্ৰায়েলক সোঁৱৰা; তেওঁলোকৰ আগত তুমি নিজ নামেৰে শপত কৰি তেওঁলোকক কৈছিলা, মই আকাশৰ তৰাবোৰৰ নিচিনাকৈ তোমালোকৰ বংশ বৃদ্ধি কৰিম, আৰু এই যি দেশৰ কথা কলোঁ, এই গোটেইখন দেশ তোমালোকৰ বংশক দিম; তেওঁবিলাকে চিৰকাল অধিকাৰ কৰিব।
\v 14 তেতিয়া যিহোৱাই নিজ প্ৰজাবিলাকৰ যি অপকাৰ কৰিম বুলি কৈছিল, তাৰ পৰা ক্ষান্ত হ’ল।
\p
\v 15 তাৰ পাছত মোচিয়ে মুখ ঘূৰাই, সাক্ষ্য ফলি দুখন হাতত লৈ পৰ্ব্বতৰ পৰা নামিল; সেই ফলিৰ ইপিঠিৰে সিপিঠিয়ে দুই পিঠিয়ে লিখা আছিল।
\v 16 সেই ফলি দুখন ঈশ্বৰে কৰা, আৰু সেই দুখন ফলিত লিখাও ঈশ্বৰে কাটি লিখা।
\v 17 পাছে যিহোৱাই লোকবিলাকে এৰাও কৰা শুনি মোচিক কলে,ছাউনিত যুদ্ধৰ শব্দ হৈছে।
\v 18 তাতে তেওঁ কলে, এয়ে জয়ধ্বনিৰ শব্দ নহয়, বা পৰাজয় ধ্বনিৰো শব্দ নহয়; কিন্তু গান কৰাৰহে শব্দ মই শুনিবলৈ পাইছোঁ।
\v 19 পাছে, মোচিয়ে ছাউনিৰ ওচৰ চাপিলত, সেই দামুৰি আৰু নাচ কৰা দেখিলে; তাতে তেওঁ খঙত জ্বলি উঠি, নিজৰ হাতৰ পৰা সেই ফলি দুখন পৰ্ব্বতৰ তললৈ পেলাই দি ভাঙি পেলালে;
\v 20 আৰু তেওঁবিলাকে নিৰ্ম্মান কৰা দামুৰিটো লৈ জুইত পুৰিলে, আৰু তাক পিহি ধূলিৰ নিচিনা কৰি পানীৰ ওপৰত ছটিয়াই ইস্ৰায়েলৰ সন্তানবিলাকক পান কৰালে।
\p
\v 21 পাছে মোচিয়ে হাৰোণক কলে, এই লোকবিলাকে তোমাক কি কৰিছিল, যে তুমি তেওঁবিলাকক এনে মহাপাপত পেলালা?
\v 22 তাতে হাৰোণে কলে, মোৰ প্ৰভূৰ ক্ৰোধ প্ৰজ্বলিত নহওঁক; আপুনি লোকবিলাকক জানেই, যে, সিহঁত দুষ্টতাত আসক্ত।
\v 23 সিহঁতেই মোক ক’লে, যে, আমাৰ আগে আগে যাবৰ নিমিত্তে আমাৰ অৰ্থে এজন দেৱতা নিৰ্ম্মান কৰা; কিয়নো যি মোচিয়ে আমাক মিচৰ দেশৰ পৰা উলিয়াই আনিলে, সেই মানুহৰ কি হ’ল, তাক আমি নেজানো।
\v 24 তেতিয়া মই সিহঁতক ক’লোঁ, তোমালোকৰ মাজত যাৰ যি সোণৰ অলঙ্কাৰ আছে, সি তাক বেগাই সোলোকাই দিয়ক; তাতে, সিহঁতে মোক দিলত, মই তাক জুইত পেলাই দিলোঁ; তাৰ পৰা সেই দামুৰি ওলাল।
\p
\v 25 পাছে মোচিয়ে দেখিলে, যে, লোকবিলাক আপোন-মইমত হ’ল; কিয়নো হাৰোণে শত্ৰুবোৰৰ মাজত তেওঁবিলাকক হাঁহিয়াত কৰাবলৈ, তেওঁবিলাকক ইচ্ছামতে চলিবলৈ, এৰি দিলে।
\v 26 তেতিয়া মোচিয়ে ছাউনিৰ দুৱাৰ মুখত থিয় হৈ ক’লে, যিজন যিহোৱাৰ ফলীয়া, সি মোৰ ওচৰলৈ আহক; তাতে লেবীৰ সকলো সন্তানবিলাক তেওঁৰ ওচৰত গোট খালেহি।
\v 27 পাছে তেওঁ তেওঁবিলাকক ক’লে, ইস্ৰায়েলৰ যিহোৱাই এই কথা কৈছে, তোমালোক প্ৰতিজনে নিজ নিজ কৰঙনত তৰোৱাল বান্ধি ছাউনিৰ মাজেদি এখন দুৱাৰৰ পৰা আন দুৱাৰলৈ অহা-যোৱা কৰা, আৰু প্ৰতিজনে নিজ নিজ ভাই, বন্ধু আৰু চুবুৰীয়াক বধ কৰা।
\v 28 তাতে লেবীৰ সন্তানবিলাকে মোচিৰ বাক্যৰ দৰেই কৰিলে; সেইদিনা লোকবিলাকৰ মাজত তিনি হাজাৰ মান লোক মৰা পৰিল।
\v 29 কিয়নো মোচিয়ে কৈছিল, যিহোৱাই আজি তোমালোকক আশীৰ্ব্বাদ কৰিবৰ নিমিত্তে, তোমালোক প্ৰতিজনে আজি যিহোৱাৰ উদ্দেশ্যে তোমালোকক উৎসৰ্গ কৰা, এনে কি, নিজ নিজ পুত্ৰ আৰু ভাইৰ অহিতেই উৎসৰ্গ কৰা।
\p
\v 30 তাৰ পাছ দিনা মোচিয়ে লোকবিলাকক ক’লে, তোমালোকে মহা পাপ কৰিলা; এতেকে মই এতিয়া যিহোৱাৰ ওচৰলৈ উঠি যাওঁ; যদি পাৰোঁ, তোমালোকৰ পাপৰ প্ৰায়শ্চিত্ত কৰিম।
\v 31 পাছে মোচিয়ে যিহোৱাৰ ওচৰলৈ উলটি গৈ ক’লে, হায় হায়, সেই লোকবিলাকে মহা পাপ কৰিলে; তেওঁবিলাকে তেওঁবিলাকৰ নিমিত্তে এটা সোণৰ দেৱতা নিৰ্ম্মান কৰিলে।
\v 32 তথাপি এতিয়াও তুমি তেওঁবিলাকৰ পাপ ক্ষমা কৰা যদি, কৰা, নকৰা যদি, মই বিনয় কৰিছোঁ, তুমি লিখা তোমাৰ পুস্তকৰ পৰা মোৰ নাম কাটি পেলোৱা।
\v 33 তাতে যিহোৱাই মোচিক কলে, যি দনে মোৰ বিৰুদ্ধে পাপ কৰিলে, তাৰহে নাম মই মোৰ পুস্তকৰ পৰা কাটি পেলাম।
\v 34 এতেকে এতিয়া যোৱা, মই যি দেশৰ বিষয়ে তোমাক কৈছিলোঁ, সেই দেশলৈকে লোকবিলাকক লৈ যোৱা; চোৱা, মোৰ দূত তোমাৰ আগে আগে যাব; কিন্তু মই প্ৰতিফল দিবৰ দিনা তেওঁবিলাকৰ পাপৰ প্ৰতিফল দিম।
\v 35 এইদৰে যিহোৱাই লোকবিলাকক আঘাত কৰিলে; কিয়নো লোকবিলাকে হাৰোণৰ দ্বাৰাই দামুৰি নিৰ্ম্মান কৰাইছিল।
\c 33
\p
\v 1 পাছে যিহোৱাই মোচিক কলে, তুমি যোৱা, যি দেশ তোমাৰ বংশক দিম বুলি মই অব্ৰাহাম ইচহাক, আৰু যাকোবৰ আগত শপত কৰিছিলোঁ, সেই দেশলৈ, মিচৰ দেশৰ পৰা বাহিৰ কৰি অনা লোকবিলাকে সৈতে তুমি ইয়াৰ পৰা উঠি যোৱা।
\v 2 মই তোমাৰ আগে আগে এজন দূত পঠাই, কনানীয়া, ইমোৰীয়া, হিত্তীয়া, পৰিজ্জীয়া, হিব্বীয়া, আৰু যিবুচীয়া লোকবিলাকক খেদোৱাই, গাখীৰ মৌজোল বৈ থকা এখন দেশলৈ তোমাক নিয়াম।
\v 3 কিয়নো মই তোমাৰ মাজত নেযাম; কাৰণ তুমি ঠৰডিঙীয়া জাতি; মই গ’লে কিজানি বাটত তোমাক বিনষ্ট কৰিম।
\v 4 পাছে লোকবিলাকে সেই অমঙ্গলৰ কথা শুনি শোক কৰিলে, আৰু কোনেও নিজ গাত অলঙ্কাৰ নিপিন্ধিলে।
\v 5 যিহোৱাই মোচি ক’লে, তুমি ইস্ৰায়েলৰ সন্তানবিলাকক এই কথা কোৱা, তোমালোক ঠৰডিঙীয়া জাতি; যদি মই তোমালোকৰ মাজলৈ এক নিমিষৰ নিমিত্তেই যাওঁ, তেন্তে মই তোমালোকক বিনষ্ট কৰিম; এতেকে এতিয়া নিজ নিজ গাৰ পৰা অলঙ্কাৰ গুচুৱা; তাতে, তোমালোকৰ বিষয়ে মই কি কৰিব লাগিব, তাক মই জানিম।
\v 6 তাতে ইস্ৰায়েলৰ সন্তানবিলাকে হোৰেব পৰ্ব্বতৰ পৰাই নিজ নিজ অলঙ্কাৰবোৰ দূৰ কৰিলে।
\p
\v 7 পাছে মোচিয়ে তম্বুটো লৈ, ছাউনিৰ বাহিৰে কিছু দূৰত তৰিলে; আৰু তাৰ নাম সাক্ষাৎ কৰা তম্বু ৰাখিলে। আৰু যিহোৱাক বিচৰা প্ৰতিজনে ছাউনিৰ বাহিৰে থকা সেই সাক্ষাৎ কৰা তম্বুলৈ যায়।
\v 8 আৰু যেতিয়া মোচি ওলাই সেই তম্বুলৈ যায়, তেতিয়া সকলো লোকে উঠি প্ৰতিজনে নিজ নিজ তম্বুৰ দুৱাৰমুখত থিয় হয়, আৰু মোচিয়ে সেই তম্বুত নোসোমায়মানলৈকে তেওঁৰ পাছলৈ চাই থাকে।
\p
\v 9 আৰু মোচি তম্বুত সোমোৱাৰ পাছত, মেঘ-স্তম্ভ নামি আহি দুৱাৰ মখত স্থিতি হয়, আৰু যিহোৱাই মোচিৰে সৈতে কথাবতৰা হয়।
\v 10 তম্বুৰ দুৱাৰ মুখত স্থিতি হোৱা মেঘ-স্তম্ভ দেখামাত্ৰে, সকলো লোকে উঠি প্ৰতিজনে নিজ নিজ তম্বুৰ দুৱাৰ মুখত থাকি প্ৰণিপাত কৰে।
\v 11 মানুহে যেনেকৈ নিজ বন্ধুৰ আগত কথা কয়, যিহোৱাই তেনেকৈ সন্মুখা-সন্মুখীকৈ মোচিক কথা কয়; পাছে মোচি ছাউনিলৈ উলটি আহে, কিন্তু তেওঁৰ ডেকা পৰিচাৰক, নুনৰ পুত্ৰ যিহোচূৱাই তম্বুৰ ভিতৰৰ পৰা নাহে।
\s ইস্ৰায়েলৰ সন্তানবিলাকৰ নিমিত্তে মোচিৰ প্ৰাৰ্থনা।
\p
\v 12 পাছে মোচিয়ে যিহোৱাক কলে, চোৱা, এই লোকবিলাকক লৈ যাবলৈ তুমি মোক কৈছা; কিন্তু মোৰ লগত যি জনক পঠাবা, তেওঁৰ পৰিচয় মোক দিয়া নাই। তথাপি কৈছা, নামৰ দ্বাৰাই মই তোমাক জানো, আৰু তুমি মোৰ দৃষ্টিত অনুগ্ৰহো পালা।
\v 13 বাৰু, মই যদি তোমাৰ দৃষ্টিত অনুগ্ৰহ পালোঁ, তেন্তে, বিনয় কৰিছোঁ, মই যেন তোমাক জানি তোমাৰ দৃষ্টিত অনুগ্ৰহ পাওঁ, এই নিমিত্তে মোক তোমাৰ পথ জনোৱা; আৰু এই জাতি যে তোমাৰেই প্ৰজা ইয়াকো বিবেচনা কৰা।
\v 14 তেতিয়া তেওঁ ক’লে, মই স্বয়ং তোমাৰ লগত যাম, আৰু মই তোমাক বিশ্ৰাম দিম।
\v 15 তাতে মোচিয়ে তেওঁক ক’লে, যদি তুমি স্বয়ং মোৰ লগত নোযোৱা, তেন্তে আমাক ইয়াৰ পৰা লৈ নেযাবা।
\v 16 কিয়নো মই আৰু তোমাৰ এই প্ৰজাবিলাক যে তোমাৰ দৃষ্টিত অনুগ্ৰহ পাইছোঁ, ইয়াক কিহৰ দ্বাৰাই জনা যাব? তুমি আমাৰ লগত যোৱাৰ দ্বাৰাই নহয় নে? তাৰ দ্বাৰায়েই মই আৰু তোমাৰ প্ৰজাবিলাক গোটেই পৃথিৱীত থকা সকলো জাতিৰ পৰা বিভিন্ন হওঁ।
\p
\v 17 পাছে যিহোৱাই মোচিক ক’লে, এই যি কথা তুমি ক’লা, তাকো মই কৰিম; কিয়নো তুমি মোৰ দৃষ্টিত অনুগ্ৰহ পাইছা, আৰু মই নামৰ দ্বাৰাই তোমাক জানো।
\v 18 তেতিয়া তেওঁ ক’লে, বিনয় কৰিছোঁ তুমি মোক তোমাৰ প্ৰতাপ দেখিবলৈ দিয়া।
\v 19 তাতে যিহোৱাই ক’লে, মই তোমাৰ আগেদি মোৰ সকলো শ্ৰেষ্ঠত্ব গমন কৰাম, আৰু তোমাৰ আগত যিহোৱাৰ নাম ঘোষণা কৰিম; যাক মই অনুগ্ৰহ কৰিব খোজোঁ, তাক মই অনুগ্ৰহ কৰিম, আৰু যাক মই দয়া কৰিব খোজোঁ, তাক মই দয়া কৰিম।
\v 20 তেওঁ আৰু কলে, তুমি মোৰ মুখ দেখা পাব নোৱাৰা; কাৰণ মানুহে মোক দেখিলে নিজীব।
\v 21 যিহোৱাই কলে চোৱা মোৰ ওচৰত এডোখৰ ঠাই আছে, আৰু তুমি শিলটোৰ ওপৰত থিয় হ’বাগৈ;
\v 22 তাতে, তোমাৰ আগেদি মোৰ প্ৰতাপ গমন কৰা সময়ত, মই তোমাক শিলটোৰ ফাটত থম, আৰু মোৰ গমনৰ শেষ নহয় মানে মোৰ হাতৰ তলুৱাৰে তোমাক ঢাকি ধৰিম;
\v 23 পাছে মই হাত গুচালে, তুমি মোৰ পাছফাল দেখিবলৈ পাবা, কিন্তু মোৰ মুখ দেখা নেযাব।
\c 34
\s পুনৰায় নিয়ম স্থাপন কৰা।
\p
\v 1 পাছে যিহোৱাই মোচিক ক’লে, তুমি আগৰ নিচিনা শিলৰ দুখন ফলি কাটা; তুমি ভঙা আগৰ সেই ফলিদুখনত যি যি লিখা আছিল, সেই সকলো কথা মই সেই দুখন ফলিতো লিখিম।
\v 2 আৰু তুমি ৰাতিপুৱাতে যুগুত হ’বা; আৰু ৰাতিপুৱাতে চীনয় পৰ্ব্বতলৈ উঠি গৈ, তাত পৰ্ব্বতৰ টিঙত মোৰ ওচৰত উপস্থিত হ’বা।
\v 3 কিন্তু তোমাৰ লগত কোনো মানুহ নুঠক; আৰু গোটেই পৰ্ব্বতত ক’তো কোনো মানুহ দেখা নেযাওঁক; আৰু গৰু মেৰ আদিৰ জাকো সেই পৰ্ব্বতৰ আগত নচৰক।
\v 4 পাছে মোচিয়ে আগৰ নিচিনা শিলৰ দুখন ফলি কাটি, যিহোৱাৰ আজ্ঞা অনুসাৰে ৰাতিপুৱাই উঠি চীনয় পৰ্ব্বতলৈ উঠিল; আৰু শিলৰ সেই ফলি দুখনো হাতত ললে।
\v 5 তেতিয়া যিহোৱা মেঘডোখৰেৰে ঢকা হৈ নামিল; আৰু তাত তেওঁৰ লগত থিয় হৈ, যিহোৱাৰ নাম ঘোষণা কৰিলে।
\v 6 যিহোৱাই তেওঁৰ আগেদি গমন কৰি ইয়াকে ঘোষণা কৰিলে, “যিহোৱা, যিহোৱাই কৃপা আৰু দয়াৰে পৰিপূৰ্ণ ঈশ্বৰ, ক্ৰোধত ধীৰ, দয়া আৰু সত্যতাত মহান;
\v 7 হাজাৰ হাজাৰ পুৰুষলৈকে দয়া কৰোঁতা; অপৰাধ, আজ্ঞা লঙ্ঘন, আৰু পাপ ক্ষমা কৰোঁতা; তথাপি তেওঁ নিশ্চয়ে দোষীক নিৰ্দ্দোষী নকৰে; তৃতীয় চতুৰ্থ পুৰুষলৈকে পুতেক আৰু নাতিয়েকহঁতৰ ওপৰত পিতৃবিলাকৰ অপৰাধৰ প্ৰতিফল দিওঁতা”।
\v 8 তেতিয়া মোচিয়ে বেগাই মাটিলৈ মূৰ দোঁৱাই প্ৰণিপাত কৰিলে,
\v 9 আৰু কলে, হে প্ৰভূ, মই যদি আপোনাৰ দৃষ্টিত অনুগ্ৰহ পাইছোঁ, তেন্তে বিনয় কৰিছোঁ, মোৰ প্ৰভূ আমাৰ মাজত যাওঁক; কিয়নো ইবিলাক ঠৰডিঙীয়া জাতি; আৰু আমাৰ অপৰাধ আৰু পাপ ক্ষমা কৰি, আমাক নিজ অধিকাৰৰ অৰ্থে গ্ৰহণ কৰক।
\p
\v 10 তেতিয়া যিহোৱাই কলে, চোৱা, মই এটি নিয়ম কৰোঁ; গোটেই পৃথিৱীত বা কোনো জাতিৰ মাজত যেনেকুৱা কেতিয়াও কৰা হোৱা নাই, তেনেকুৱা আচৰিত কৰ্ম্ম মই তোমাৰ সকলো লোকৰ আগত কৰিম; তাতে তুমি যিবিলাক লোকৰ মাজত আছা, সিহঁত সকলোৱে যিহোৱাৰ সেই কৰ্ম্ম দেখিব, কিয়নো তোমাৰ আগত মই যি কৰিম, সেয়ে ভয়ঙ্কৰ হ’ব।
\v 11 আজি মই তোমাক যি আজ্ঞা দিম, তাক পালন কৰা; চোৱা মই ইমোৰীয়া, কনানীয়া, হিত্তীয়া, পৰিজ্জীয়া, হিব্বীয়া, আৰু যিবুচীয়াবিলাকক তোমাৰ আগৰ পৰা খেদাই দিম।
\v 12 সাৱধান, যি দেশলৈ তুমি গৈছা, সেই দেশত নিবাস কৰা লোকবিলাকে সৈতে কোনো নিয়ম স্থিৰ নকৰিবা; যদি কৰা, তেন্তে সেয়ে তোমাৰ মাজত ফান্দস্বৰূপ হ’ব।
\v 13 কিন্তু তোমালোকে সিহঁতৰ যজ্ঞবেদিবোৰ ভাঙিবা, সিহঁতৰ স্তম্ভবোৰ খণ্ড খণ্ড কৰিবা, আৰু সিহঁতৰ আঁচেৰা মুৰ্ত্তিবোৰ কাটি পেলাবা।
\v 14 কিয়নো তুমি কোনো ইতৰ দেৱতাৰ আগত প্ৰণিপাত কৰিব নেলাগে; কাৰণ, যি যিহোৱা নিজ মৰ্য্যাদা ৰখাত উদ্যোগী নামেৰে প্ৰখ্যাত, তেওঁ নিজ মৰ্য্যাদা ৰখাত উদ্যোগী ঈশ্বৰ।
\v 15 সাৱধান, তুমি সেই দেশ নিবাসী লোকবিলাকে সৈতে নিয়ম নকৰিবা; কৰিলে যি সময়ত সিহঁতে নিজ দেৱতাবোৰৰ অনুগামী হৈ ব্যভিচাৰ কৰে, আৰু নিজ দেৱতাবোৰৰ আগত বলিদান কৰে সেই সময়ত কোনোৱে তোমাক মাতিলে তুমি তাৰ বলিদ্ৰব্য খাবা;
\v 16 বা তুমি নিজ পুত্ৰবিলাকৰ নিমিত্তে সিহঁতৰ জীয়াৰীবোৰক গ্ৰহণ কৰিলে, সিহঁতৰ জীয়াৰীবোৰে নিজ দেৱতাবোৰৰ অনুগামী হৈ ব্যভিচাৰ কৰি, তোমাৰ পুত্ৰবিলাককো সিহঁতৰ দেৱতাবোৰৰ অনুগামী কৰাই ব্যভিচাৰ কৰাব।
\v 17 তুমি নিজৰ নিমিত্তে সাঁচত ঢলা কোনো দেৱমুৰ্ত্তি নিৰ্ম্মান নকৰিবা।
\p
\v 18 তুমি খমীৰ নিদিয়া পিঠাৰ পৰ্ব্ব পালন কৰিবা। মই তোমাক আজ্ঞা কৰাৰ দৰে আবীব মাহৰ নিৰূপিত কালত সাত দিন খমীৰ নিদিয়া পিঠা খাবা কিয়নো সেই আবীব মাহতে তুমি মিচৰ দেশৰ পৰা ওলাই আহিলা।
\v 19 গৰ্ভ ভেদ কৰি ওলোৱা সকলো গৰ্ভফল, আৰু গৰু, মেৰ বা ছাগৰ জাকৰ মাজতো গৰ্ভ বেদ কৰি সকলো মতা পশু মোৰ।
\v 20 গৰ্ভ বেদ কৰি ওলোৱা গাধৰ গৰ্ভ ফলৰ সলনি, তুমি মেৰ বা ছাগ পোৱালি দি তাক মুক্ত কৰিবা; যদি মুক্ত নকৰা, তেন্তে তাৰ ডিঙি ভাঙিবা। তোমাৰ প্ৰথমে জন্মা আটাই পুত্ৰক তুমি মুক্ত কৰিবা, আৰু কোনেও শুদা হাতে মোৰ আগত উপস্থিত হ’ব নেলাগে।
\p
\v 21 তুমি ছদিন পৰিশ্ৰম কৰিবা, কিন্তু সপ্তম দিনা বিশ্ৰাম কৰিবা; হাৰ বোৱা আৰু শস্য দোৱা সময়তো বিশ্ৰাম কৰিবা।
\v 22 তুমি সপ্তাহবোৰৰ পৰ্ব্ব, অৰ্থাৎ দোৱা ঘেঁহু ধানৰ প্ৰথম ফলৰ পৰ্ব্ব, আৰু বছৰৰ শেষত ফল চপোৱাৰ পৰ্ব্ব পালন কৰিবা।
\v 23 বছৰৰ ভিতৰত তিনিবাৰ তোমালোকৰ আটাই পুৰুষবিলাক ইস্ৰায়েলৰ ঈশ্বৰ প্ৰভূ যিহোৱাৰ আগত উপস্থিত হ’ব লাগে।
\v 24 কিয়নো মই তোমাৰ আগত পৰা পৰজাতিবিলাকক দূৰ কৰি, তোমাৰ সীমা বৃদ্ধি কৰিম; আৰু তুমি বছৰৰ ভিতৰত তিনিবাৰ নিজ ঈশ্বৰ যিহোৱাৰ আগত উপস্থিত হ’বলৈ গ’লে, তোমাৰ ভূমিলৈ কোনেও লোভ নকৰিব।
\p
\v 25 তুমি মোৰ বলিৰ তেজ খমীৰ দিয়া পিঠাৰে সৈতে উৎসৰ্গ নকৰিবা; আৰু নিস্তাৰ পৰ্ব্বৰ বলিৰ অলপো ৰাতিপুৱালৈ নেৰাখিবা।
\v 26 তুমি নিজ মাটিৰ প্ৰথম ফলৰ আগ ভাগ নিজ ঈশ্বৰ যিহোৱাৰ গৃহলৈ আনিবা। তুমি ছাগলী পোৱালিক তাৰ মাকৰ গাখীৰত নিসিজাবা।
\p
\v 27 পাছে যিহোৱাই মোচিক ক’লে, তুমি এই সকলো বাক্য লিখা; কিয়নো মই এই সকলো বাক্য অনুসাৰে তোমাৰ আৰু ইস্ৰায়েলৰ লগত এটি নিয়ম স্থিৰ কৰিলোঁ।
\v 28 সেই সময়ত মোচিয়ে যিহোৱাৰ লগত চল্লিশ দিন চল্লিশ ৰাতি ভোজন পান নকৰাকৈ সেই ঠাইত থাকিল; আৰু তেওঁ সেই দুখন ফলিত নিয়মটিৰ বাক্য, অৰ্থাৎ দহ আজ্ঞা লিখিলে।
\p
\v 29 পাছে যেতিয়া মোচিয়ে সেই দুখন ফলি হাতত লৈ চীনয় পৰ্ব্বতৰ পৰা নামিল, তেতিয়া নামিবৰ সময়ত, যিহোৱাৰ লগত কথাবতৰা হোৱাত নিজ মুখ যে উজ্জ্বল হৈছিল, তাক মোচিয়ে নেজানিলে।
\v 30 পাছে যেতিয়া হাৰোণ আৰু ইস্ৰায়েলৰ সকলো সন্তানবিলাকে মোচিক দেখিবলৈ পালে, তেতিয়া তেওঁৰ মুখ উজ্জ্বল দেখি, তেওঁবিলাকে তেওঁৰ ওচৰলৈ যাবলৈ ভয় কৰিলে;
\v 31 কিন্তু মোচিয়ে তেওঁবিলাকক মাতিলত, হাৰোণ আৰু মণ্ডলীৰ সকলো অধ্যক্ষবিলাক তেওঁৰ ওচৰলৈ ওলটি গ’ল; তাতে মোচিয়ে তেওঁবিলাকক কথা ক’লে।
\v 32 তাৰ পাছত, ইস্ৰায়েলৰ আটাই সন্তানবিলাক ওচৰ চাপিলত, চীনয় পৰ্ব্বতত যিহোৱাই কোৱা সকলো আজ্ঞা তেওঁ তেওঁবিলাকক জনালে।
\v 33 পাছে তেওঁবিলাকে সৈতে কথা বতৰা হৈ অঁতাই, মোচিয়ে নিজৰ মুখত ওৰণি ললে।
\v 34 কিন্তু মোচিয়ে যেতিয়া যিহোৱাৰ লগত কথা হ’বলৈ ভিতৰলৈ তেওঁৰ সন্মুখলৈ যায়, তেতিয়া বাহিৰ ওলাই নাহেমানে, সেই ওৰণি গুচাই থয়; পাছে, যি সকলো আজ্ঞা পায়, বাহিৰ ওলাই ইস্ৰায়েলৰ সন্তানবিলাকক সেই সকলো কয়;
\v 35 তেতিয়া ইস্ৰায়েলৰ সন্তানবিলাকে তেওঁৰ মুখলৈ চাই, তেওঁৰ মুখ উজ্জ্বল দেখে; পাছে মোচিয়ে যিহোৱাৰ লগত কথা হ’বলৈ ভিতৰলৈ নেযায়মানে, নিজৰ মুখত পুনৰায় ওৰণি লয়।
\c 35
\s লোকবিলাকে উপহাৰ আনি দিয়া। ধৰ্ম্মধাম নিৰ্ম্মান কৰাওঁতাবিলাকৰ বিষয়।
\p
\v 1 পাছে মোচিয়ে ইস্ৰায়েলৰ সন্তানবিলাকৰ গোটেই মণ্ডলীক গোট খুৱাই তেওঁবিলাকক ক’লে, তোমালোকে পালন কৰিবৰ অৰ্থে যিহোৱাই দিয়া আজ্ঞা এই,
\v 2 ছদিন কাম কৰা যাব, কিন্তু সপ্তম দিন তোমালোকলৈ পবিত্ৰ দিন হ’ব; সেয়ে যিহোৱাৰ উদ্দেশ্যে সম্পূৰ্ণ বিশ্ৰামৰ বিশ্ৰাম-দিন হ’ব; যি কোনোৱে সেই দিনা কাম কৰিব, তাৰ প্ৰাণদণ্ড হ’ব।
\v 3 তোমালোকে বিশ্ৰাম দিনত তোমালোকৰ বসতিৰ কোনো ঠাইত জুই নজ্বলাবা।
\p
\v 4 পাছে মোচিয়ে ইস্ৰায়েলৰ সন্তানবিলাকৰ গোটেই মণ্ডলীক কলে, যিহোৱাই এই আজ্ঞা দিছে;
\v 5 তোমালোকে যিহোৱাৰ নিমিত্তে তোমালোকৰ পৰা উপহাৰ আনা; মনত যি জনৰ ইচ্ছা আছে, তেওঁ যিহোৱাৰ উপহাৰস্বৰূপে এই সকলো দ্ৰব্য আনক; সোম, ৰূপ আৰু পিতল;
\v 6 নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা, মিহি শণ সূতা, আৰু ছাগৰ নোম;
\v 7 বোলাই ৰঙা কৰা মেৰৰ ছাল, তহচ জন্তুৰ ছাল, আৰু চিটীম কাঠ;
\v 8 প্ৰদীপৰ নিমিত্তে তেল, আৰু অভিষেকাৰ্থক তেলৰ আৰু সুগন্ধি ধূপৰ নিমিত্তে গন্ধদ্ৰব্য;
\v 9 আৰু এফোদৰ ও বুকুপতাৰ নিমিত্তে গোমেদক আদি খটাব লগীয়া মণি।
\p
\v 10 তোমালোকৰ মাজৰ প্ৰত্যেক জ্ঞানীমনৰ লোক আহি যিহোৱাই আজ্ঞা কৰা সকলোকে নিৰ্ম্মান কৰা,
\v 11 অৰ্থাৎ আবাস, তাৰ তম্বু, আবৰণ হাঁকোটা, তক্তা, ডাং, খুঁটা, আৰু চুঙী;
\v 12 চন্দুক আৰু তাৰ কানমাৰি, পাপাবৰণ আৰু আঁৰ কৰি ৰখা প্ৰভেদক বস্ত্ৰ;
\v 13 মেজ, তাৰ কানমাৰি, আৰু তাৰ সকলো সঁজুলি, ও দৰ্শন পিঠা;
\v 14 দীপ্তিৰ নিমিত্তে দীপাধাৰ আৰু তাৰ সঁজুলি, প্ৰদীপবোৰ, আৰু প্ৰদীপৰ নিমিত্তে তেল;
\v 15 ধূপ-বেদি আৰু তাৰ কানমাৰি,অভিষেকাৰ্থক তেল, সুগন্ধি ধূপ, আৰু আবাসলৈ সোমোৱা দুৱীৰৰ নিমিত্তে পৰ্দ্দা;
\v 16 হোম-বেদি আৰু তাৰ পিতলৰ জালিকটা, তাৰ কানমাৰি, আৰু তাৰ সকলো সঁজুলি; প্ৰক্ষালন-পাত্ৰ আৰু তাৰ খুৰা;
\v 17 চোতালৰ আঁৰ-কাপোৰবোৰ, তাৰ খুটা, চুঙী, আৰু চোতালৰ দুৱাৰৰ পৰ্দ্দা;
\v 18 আবাসৰ খুটি, চোতালৰ খুটি, আৰু সেইবোৰৰ ৰচি;
\v 19 আৰু পবিত্ৰ-স্থানত পৰিচৰ্য্যা কৰিবৰ নিমিত্তে নিপুণৰূপে কৰা মিহি বস্ত্ৰ, পুৰোহিত কৰ্ম্ম কৰিবৰ নিমিত্তে, হাৰোণ পুৰোহিতৰ পবিত্ৰ বস্ত্ৰ, আৰু তেওঁৰ পুত্ৰবিলাকৰ বস্ত্ৰ, এই সকলো কৰক।
\p
\v 20 পাছে ইস্ৰায়েলৰ সন্তানবিলাকৰ গোটেই মণ্ডলী মোচিৰ আগৰ পৰা গৈ,
\v 21 যিবিলাকৰ হৃদয়ত উৎসাহ জন্মিল, আৰু যিবিলাকৰ মনত ইচ্ছা হ’ল, তেওঁবিলাকে সাক্ষাৎ কৰা তম্বু নিৰ্ম্মান কৰিবৰ নিমিত্তে, আৰু তাৰ সম্বন্ধীয় সকলো কাৰ্য্য আৰু পবিত্ৰ বস্ত্ৰৰ নিমিত্তে যিহোৱাৰ উদ্দেশ্যে উপহাৰ আনিলে।
\v 22 আৰু স্ত্ৰী ও পুৰুষ যিমান লোকৰ ইচ্ছা জন্মিল, তেওঁবিলাক সকলোৱে নথ, কুন্দল, আঙঠি, আৰু হাৰ আদি কৰি সোণৰ সকলো প্ৰকাৰ অলঙ্কাৰ আনি দিলেহি; যেয়ে সোণৰ উপহাৰ যিহোৱাৰ উদ্দেশ্যে আগ কৰি থৈছিল, সিয়ে আনি দিলেহি।
\v 23 আৰু যিবিলাকৰ তাত নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা আৰু মিহি শণ সূতা, ছাগৰ নোম, বোলাই ৰঙা কৰা মেৰৰ ছাল, আৰু তহচ জন্তুৰ ছাল আছিল, তেওঁবিলাক প্ৰতিজনে তাক আনিলে।
\v 24 আৰু যিবিলাকে ৰূপ আৰু পিতল উপহাৰস্বৰূপে আগ কৰি থৈছিল,তেওঁবিলাক সকলোৱে যিহোৱাৰ উদ্দেশ্যে উপহাৰ আনিলে। আৰু যাৰ তাত কোনো কাৰ্য্যত লগাব পৰা চিটীম কাঠ আছিল, তেওঁ তাক আনিলে।
\v 25 আৰু সকলো জ্ঞানী মনৰ তিৰোতাবিলাকে নিজ নিজ হাত কাটি, নীল বৰণীয়া, বেঙেনা বৰণীয়া আৰু ৰঙা বৰণীয়া সূতা আৰু মিহি শণ সূতা আনিলে।
\v 26 আৰু জ্ঞানৰ দ্বাৰাই উৎসাহ জন্মা সকলো তিৰোতাবিলাকে ছাগৰ নোমৰ সূতা কাটিলে।
\v 27 আৰু অধ্যক্ষবিলাকে এফোদৰ আৰু বুকুপটাৰ নিমিত্তে, গোমেদক আদি খটাব লগীয়া মণি,
\v 28 আৰু প্ৰদীপৰ, অভিষেকাৰ্থক তেলৰ, আৰু সুগন্ধি ধূপৰ নিমিত্তে সুগন্ধি দ্ৰব্য আৰু তেল আনিলে।
\v 29 এইদৰে ইস্ৰায়েলৰ সন্তানবিলাকে নিজ ইচ্ছাৰে যিহোৱাৰ উদ্দেশ্যে নৈবেদ্য আনিলে; যিহোৱাই মোচিৰ দ্বাৰাই যি যি কৰিবলৈ আজ্ঞা কৰিছিল, তাৰ সকলো কাৰ্য্যৰ অৰ্থে যিবিলাক স্ত্ৰী আৰু পুৰুষৰ মনত ইচ্ছা জন্মিল, তেওঁবিলাক সকলোৱে নৈবেদ্য আনিলে।
\p
\v 30 পাছে মোচিয়ে ইস্ৰায়েলৰ সন্তানবিলাকক কলে চোৱা যিহোৱাই যিহূদা ফৈদৰ হূৰৰ নাতিয়েক ঊৰীৰ পুত্ৰ বচলেলৰ নাম কাঢ়িলে।
\v 31 আৰু কৌশলৰ কাৰ্য্য কল্পনা কৰিবলৈ, সোণ, ৰূপ,
\v 32 আৰু পিতলৰ কাম কৰিবলৈ, খটাব লগীয়া মণি, আৰু কাঠৰ কাম আদি সকলো প্ৰকাৰ শিল্প কৰ্ম্ম কৰিবলৈ,
\v 33 তেওঁক জ্ঞান, বুদ্ধি, বিদ্যা, আৰু সকলো প্ৰকাৰ শিল্প কৌশলদায়ক ঈশ্বৰীয় আত্মাৰে পৰিপূৰ্ণ কৰিল।
\v 34 এই সকলোৰ শিক্ষা দিবলৈ, তেওঁৰ আৰু দান ফৈদৰ অহীচামকৰ পুত্ৰ অহলীয়াবৰ মনত জ্ঞান দিলে।
\v 35 আৰু মণি আদি কটা কৰ্ম্ম, শিল্প-কৰ্ম্ম আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা মিহি শণ সূতাৰে বুটা দিয়া কৰ্ম্ম, আৰু তাঁতীৰ কৰ্ম্ম আদি সকলো বিধৰ কাম, অৰ্থাৎ সলো প্ৰকাৰ শিল্প কৰ্ম্ম আৰু কৌশলৰ কাৰ্য্য কল্পনা কৰিবলৈ, তেওঁবিলাকৰ হৃদয় জ্ঞানেৰে পৰিপূৰ্ণ কৰিুলে।
\c 36
\p
\v 1 এই হেতুকে, পবিত্ৰ-স্থানৰ সকলো কাৰ্য্য কৰিবলৈ জানিবৰ অৰ্থে যিহোৱাই বচলেল আৰু অহলীয়াৰ আদি কৰি যিবিলাকক জ্ঞান আৰু বুদ্ধি দিলে, সেই সকলো জ্ঞানী মনৰ লোক যিহোৱাৰ সকলো আজ্ঞা অনুসাৰে কাৰ্য্য কৰিব।
\s ঈশ্বৰৰ আবাস নিৰ্ম্মাণ কৰা।
\p
\v 2 পাছে বচলেল আৰু অহলীয়াব আদি কৰি যিবিলাকৰ হৃদয়ত যিহোৱাই জ্ঞান দিছিল, সেই সকলো জ্ঞানী মনৰ লোকক, অৰ্থাৎ সেই কাম কৰিবৰ নিমিত্তে ওচৰ চাপিবলৈ যিবিলাকৰ মনত উৎসাহ জন্মিল, তেওঁবিলাকক মোচিয়ে মাতিলে।
\v 3 তাতে তেওঁবিলাকে, পবিত্ৰ-স্থানৰ নিৰ্ম্মান-কাৰ্য্যৰ নিমিত্তে ইস্ৰায়েলৰ সন্তানবিলাকে আনি দিয়া সেই সকলো উপহাৰ মোচিৰ পৰা ললে; আৰু লোকবিলাকে তেতিয়াও প্ৰতি ৰাতিপুৱাই নিজ ইচ্ছাৰে আৰু বস্তু আনি দি আছিল।
\v 4 তেতিয়া পবিত্ৰ-স্থানৰ সকলো প্ৰকাৰ কামত ব্যস্ত থকা সকলো জ্ঞানী লোকবিলাকে ৱিজ নিজ কামৰ পৰা আহি মোচিক কলে,
\v 5 যিহোৱাই যি যি কাম কৰিবলৈ আজ্ঞা কৰিছিল, লোকবিলাকে সেই সকলো কাৰ্য্যৰ নিমিত্তে অতিৰিক্ত বস্তু আনি আছে।
\v 6 তাতে মোচিয়ে আজ্ঞা দি ছাউনিৰ সকলোফালে এই জাননি দিয়ালে, যে, পুৰুষ বা স্ত্ৰীয়ে পবিত্ৰ-স্থানৰ কাৰ্য্যৰ নিমিত্তে আৰু উপহাৰ যুগুত নকৰক; এই দৰে আৰু উপহাৰ আনিবলৈ লোকবিলাকক নিবাৰণ কৰা হ’ল;
\v 7 কিয়নো তেওঁবিলাকে যি বস্তু পাইছিল, সকলো কৰ্ম্ম কৰিবলৈ সেয়ে যথেষ্ট হৈছিল, আৰু অতিৰিক্তও হৈছিল।
\p
\v 8 পাছে কাৰ্য্য কৰোঁতা জ্ঞানী লোকবিলাকে দহখন কাপোৰ লৈ আবাস যুগুত কৰিলে; সেই কাপোৰ কেইখন পকোৱা মিহি শণ সূতা, আৰু নীলা বৰণীয়া, বেঙেনা বৰণীয়া, আৰু ৰঙা বৰণীয়া সূতাৰে নিপুণ শিল্পকাৰৰ দ্বাৰাই কৰূববিলাকৰ আকৃতি তুলি বোৱা হ’ল।
\v 9 সেই প্ৰত্যেক কাপোৰ আঠাইশ হাত দীঘল, আৰু চাৰি হাত বহল; আৰু সকলোবিলাক কাপোৰ একে জোখৰ।
\v 10 পাছে তেওঁ পাঁচখন কাপোৰ ইখনে সিখনে একেলগে জোৰা দিলে, আৰু আন পাঁচখনো একেলগে জোৰা দিলে।
\v 11 পাছে প্ৰথমে জোৰা দিয়া পাঁচখন কাপোৰৰ শেষৰ খনৰ আউঠিত, আৰু দ্বিতীয়তে জোৰা দিয়া পাঁচখন কাপোৰৰো শেষৰ খনৰ আউঠিত নীল বৰণীয়া সূতাৰে গুণঠি কৰি দিলে।
\v 12 সেই প্ৰথমখন কাপোৰৰ আউঠিত পঞ্চাশটা গুণঠি, আৰু জোৰা দিয়া দ্বিতীয় কাপোৰখনৰ আউঠিটো পঞ্চাশটা গুণঠি কৰি দিলে; সেই গুণঠি দুশাৰী ইয়ে সিয়ে মুখামুখি হ’ল।
\v 13 পাছে সোণৰ পঞ্চাশটা হাঁকোটা গঢ়াই, সেই হাঁকোটাৰে কাপোৰ দুখন ইখনে সিখনে বন্ধ কৰিলে; তাতে সেই আবাস একেটা হ’ল।
\p
\v 14 পাছে সেই আবাসৰ ওপৰৰ তম্বুৰ নিমিত্তে ছাগৰ নোমেৰে কাপোৰ যুগুত কৰিলে; তেওঁ এঘাৰখন কাপোৰ যুগুত কৰিলে।
\v 15 তাৰ প্ৰতিখন কাপোৰ দীঘে ত্ৰিশ হাত, আৰু বহলে চাৰি হাত; আৰু সেই এঘাৰখন কাপোৰ একে জোখৰ।
\v 16 পাছে তেওঁ পাঁচখন কাপোৰ ইখনে সিখনে জোৰা দি বেলেগে ৰাখিলে।
\v 17 আৰু প্ৰথমে জোৰা দিয়া পাঁচখন কাপোৰৰ শেষৰ খনৰ আউঠিত পঞ্চাশটা গুণঠি, আৰু তেনেকুৱাই জোৰা দিয়া দ্বিতীয়খন কাপোৰৰো শেষৰখনৰ আউঠিত পঞ্চাশটা গুণঠি কৰি দিলে।
\v 18 আৰু জোৰা দি একেটা তম্বু কৰিবৰ অৰ্থে পিতলৰ পঞ্চাশটা হাঁকোটা গঢ়ালে।
\v 19 পাছে বোলাই ৰঙা কৰা মেৰৰ ছালেৰে তম্বুৰ নিমিত্তে এক আবৰণ আৰু তাৰ ওপৰতো তহচ জন্তুৰ ছালেৰে আৰু এক আবৰণ যুগুত কৰিলে।
\p
\v 20 পাছে তেওঁ আবাসৰ নিমিত্তে চিটীম কাঠৰ থিয়কৈ দিয়া তক্তা যুগুত কৰিলে।
\v 21 তাৰ এখন তক্তা দহ হাত দীঘল, আৰু ডেৰ হাত বহল।
\v 22 প্ৰতিখন তক্তাত তেওঁ একে ৰকমৰ দুটা দুটা আল কৰিলে; এইদৰে তাৰ আবাসৰ সকলো তক্তাত কৰিলে।
\v 23 আৰু আবাসৰ নিমিত্তে যি তক্তা কৰিলে তাৰ মাজৰ বিশখন তক্তা দক্ষিণদিশে দক্ষিণ ফালৰ নিমিত্তে যুগুত কৰিলে।
\v 24 আৰু সেই বিশখন তক্তাৰ তলত ৰূপৰ চল্লিশটা চুঙী গঢ়াই দিলে; এখন তক্তাৰ তলত তাৰ দুটা আলৰ নিমিত্তে দুটা চুঙী, আৰু আন আন তক্তাৰ তলতো সেইবোৰৰ দুটা দুটা চুঙী গঢ়াই দিলে।
\v 25 আৰু আবাসৰ দ্বিতীয় ফালৰ নিমিত্তে উত্তৰ দিশে বিশখন তক্তা যুগুত কৰিলে,
\v 26 আৰু সেইবোৰৰ নিমিত্তে ৰূপৰ চল্লিশটা চুঙী গঢ়াই দিলে; এখন তক্তাৰ তলত দুটা চুঙী, আৰু আন আন তক্তাৰ তলতো দুটা দুটা চুঙী দিলে।
\v 27 আৰু আবাসৰ পশ্চিম দিশে পাছফালৰ নিমিত্তে ছখন তক্তা যুগুত কৰিলে।
\v 28 আৰু আবাসৰ পাছফালৰ চুক দুটাৰ নিমিত্তে দুখন তক্তা যুগুত কৰিলে।
\v 29 প্ৰত্যেক চুকৰ তক্তা তলৰ পৰা দোহোৰা, আৰু মুৰলৈকে মিল হৈ একেডাল খাৰুৱাৰ কথাত এখন তক্তা হ’ল; এইদৰে দুটা চুকৰ নিমিত্তে দুয়োখন কৰা হ’ল।
\v 30 তাতে তক্তা আঠখন, আৰু সেইবোৰৰ ৰূপৰ চুঙী ষোল্লটা হ’ল; প্ৰত্যেক তক্তাৰ তলত দুটা দুটা চুঙী হ’ল।
\p
\v 31 পাছে তেওঁ আবাসৰ এফালৰ তক্তাৰ নিমিত্তে পাঁচডাল,
\v 32 আৰু আবাসৰ আন ফালৰ তক্তাৰ নিমিত্তে পাঁচডাল, আৰু আবাসৰ পশ্চিম দিশে থকা পাছফালৰ তক্তাৰ নিমিত্তেও পাঁচডাল চিটীম কাঠৰ ডাং যুগুত কৰিলে।
\v 33 কিন্তু মাজৰ ডাংডাল তক্তাবোৰৰ মাজেদি এমূৰৰ পৰা আন মূৰলৈকে যোৱাকৈ কৰিলে।
\v 34 পাছে সেই তক্তাবোৰত সোণৰ পতা মাৰিলে, আৰু ডাংবোৰৰ সুমুৱা ঠাই হ’বৰ নিমিত্তে , সেইবোৰলৈ সোণৰ খাৰুৱা গঢ়ালে; আৰু ডাংবোৰতো সোণৰ পতা মাৰিলে।
\p
\v 35 পাছে তেওঁ নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা আৰু পকোৱা মিহি শণ সূতাৰেএখনম প্ৰভেদক বস্ত্ৰ যুগুত কৰিলে, তাক নিপুণ শিল্পকাৰৰ দ্বাৰাই কৰূবৰ আকৃতি তুলি বোৱা হ’ল।
\v 36 আৰু তাৰ নিমিত্তে চিটীম কাঠৰ চাইটা খুটা কৰি, সেইবোৰত সোণৰ পতা মাৰিলে; সেইবোৰৰ হাঁকোটা সোণৰ কৰিলে, আৰু সেইবোৰৰ নিমিত্তে ৰূপৰ চাইটা চুঙী সাঁচত ঢালিলে।
\v 37 পাছে তেওঁ তম্বুৰ দুৱাৰৰ নিমিত্তে, নীল বৰণীয়া, বেঙেনা বৰণীয়া আৰু ৰঙা বৰণীয়া সূতা আৰু পকোৱা মিহি শণ সূতাৰে বোৱা, শিল্পকাৰে বুটা দিয়া এখন পৰ্দ্দা যুগত কৰিলে।
\v 38 আৰু তাৰ পাঁচোটা খুটা আৰু সেইবোৰৰ হাঁকোটা কৰিলে, আৰু খুটাবোৰৰ মাথলাত আৰু শলিবোৰত সোণৰ পতা মাৰিলে; আৰু সেইবোৰৰ নিমিত্তে পাঁচোটা পিতলৰ চুঙী কৰিলে।
\s নিয়ম-চন্দুক, মেজ, দীপাধাৰ, আৰু ধূপ-বেদি নিৰ্ম্মান কৰা।
\c 37
\p
\v 1 পাছে বচলেলে চিটীম কাঠৰ আঢ়ৈ হাত দীঘল, ডেৰ হাত বহল, আৰু ডেৰ হাত ওখকৈ চন্দুক সাজিলে;
\v 2 আৰু বাহিৰে ভিতৰে শুদ্ধ সোণৰ পতা মাৰিলে, আৰু চাৰিওফালে সোণৰ ছিৰী মাৰিলে।
\v 3 আৰু তাৰ নিমিত্তে সোণৰ চাইডাল খাৰুৱা সাঁচত ঢালি, তাৰ একাষে দুডাল আন কাষে দুডাল এই দৰে তাৰ চাইটা খুৰাত লগালে।
\v 4 আৰু তেওঁ চিটীম কাঠৰ দুডাল কানমাৰি সাজি, তাতো সোণৰ পতা মাৰিলে।
\v 5 আৰু চন্দুক বৈ নিবৰ নিমিত্তে, সেই কানমাৰি চন্দুকৰ দুই কাষে থকা খাৰুৱাক সুমুৱালে।
\v 6 পাছে তেওঁ শুদ্ধ সোণৰ আঢ়ৈ হাত দীঘল আৰু ডেৰ হাত বহলকৈ এখন পাপাবৰণ সাজিলে।
\v 7 আৰু তেওঁ সোণৰ দুটা কৰূব সাজিলে, সোণ পিতাই সেই পাপাবৰণৰ দুই মুৰত সাজিলে;
\v 8 এক মুৰত এটা কৰূব আৰু আন মুৰত আন কৰূব সাজিলে; পাপাবৰণৰ দুই মুৰত তাৰে সৈতে একে ডোখৰ সোণতে সেই দুটা কৰূব সাজিলে।
\v 9 তাতে কৰূব ওপৰলৈ ডেউকা মেলি নিজ ডেউকাৰে পাপাবৰণক ঢাকিলে; আৰু সেইবোৰ মুখামুখিকৈ থাকিল; আৰু কৰূবৰ দৃষ্টি পাপাবৰণলৈ হ’ল।
\p
\v 10 পাছে তেওঁ দুহাত দীঘল, এহাত বহল, আৰু ডেৰ হাত ওখকৈ চিটীম কাঠৰ মেজ সাজি, তাত শুদ্ধ সোণৰ পতা মাৰিলে,
\v 11 আৰু তাৰ চাৰিওফালে সোণৰ ছিৰী মাৰিলে।
\v 12 আৰু তাৰ চাৰিওফালে চাৰি আঙুলীয়া জোখৰ এটা কাষৰ কাঠ যুগুত কৰি, সেই কাঠৰ চাৰিও দাঁতিয়ে সোণৰ ছিৰী মাৰিলে।
\v 13 আৰু তাৰ নিমিত্তে সোণৰ চাইডাল খাৰুৱা সাঁচত ঢালি, সেই খাৰুৱা তাৰ চাইটা পায়াৰ চাইটা চুকত লগাই দিলে।
\v 14 মেজ বৈ নিবলৈ কানমাৰি সুমুৱা ঠাই হ’বৰ নিমিত্তে, সেই খাৰুৱা কাষৰ কাঠৰ ওচৰত থাকিল।
\v 15 পাছে তেওঁ মেজ বৈ নিবৰ কাৰণে চিটীম কাঠৰ দুডাল কানমাৰি সাজি, তাতো সোণৰ পতা মাৰিলে।
\v 16 আৰু মেজৰ ওপৰত থকা পাত্ৰবোৰ, অৰ্থাৎ তাৰ থাল, পিয়লা, আৰু দ্ৰাক্ষাৰস ঢালিবৰ নিমিত্তে তাৰ বাটি আৰু চামুচ সোণেৰে গঢ়ালে।
\p
\v 17 পাছে তেওঁ শুদ্ধ সোণৰ এটা দীপাধাৰ সাজিলে; সেই দীপাধাৰ সোণ পিতাই গঢ়ালে; তাৰ খুৰা, গা ভাগ, তাত কটা বাটি, কলি, আৰু ফুল একে ডোখৰ সোণতেই হ’ল।
\v 18 তাৰ এফালৰ পৰা তিনটা ডাল, আৰু আনফালৰ পৰা তিনটা ডাল, এই দৰে সেই দীপাধাৰৰ দুই ফালৰ পৰা ছটা ডাল ওলাল।
\v 19 তাৰ এটা ডালত বাদাম ফুলৰ আকৃতিৰে তিনটা বাটি, এটা কলি, আৰু এটা ফুল, আৰু আন ডালতো বাদাম ফুলৰ আকৃতিৰে তিনটা বাটি, এটা কলি, আৰু এটা ফুল কৰিলে; গা ভাগৰ পৰা ওলোৱা ছয়োটা ডালত এই একে দৰেই কৰিলে।
\v 20 সেই দীপাধাৰৰ গা ভাগতো বাদামফুলৰ আকৃতিৰে চাইটা বাটি, তাৰ কলি আৰু ফুল কৰিলে।
\v 21 আৰু সেই দীপাধাৰৰ গা ভাগৰ পৰা ওলোৱা ছটা ডালৰ দুডালৰ তলত একে ডোখৰ সোণতে এটা কলি, আন দুডালৰ তলতো একে ডোখৰ সোণতে এটা কলি আৰু আন দুডালৰ তলতো একে ডোখৰ সোণতে এটা কলি কৰিলে।
\v 22 সেইবোৰৰ কলি আৰু সেইবোৰৰ ডাল একে ডোখৰ সোণতেই হ’ল; সেই সকলোৱেই শুদ্ধ সোণৰ পিতি কৰোঁৱা একেটা বস্তু হ’ল।
\v 23 আৰু তেওঁ তাৰ সাতোটা প্ৰদীপ, আৰু তাৰ শলাকানি-কটা আৰু এঙেৰুৱাধৰা শুদ্ধ সোণেৰে গঢ়ালে।
\v 24 সেই দীপাধাৰ আৰু তাৰ লগৰ এই সকলো বস্তু এক কিক্কৰ শুদ্ধ সোণেৰে নিৰ্ম্মান কৰিলে।
\p
\v 25 পাছে তেওঁ চিটীম কাঠেৰে ধূপ-বেদি নিৰ্ম্মান কৰিলে; সেই বেদি এহাত দীঘল, আৰু এহাত বহল; তাৰ চাৰিও কাষ আৰু চাৰিওটা চুক সমান; তাৰ ওখই দুহাত; আৰু তাৰ শিংবোৰ একে ডোখ কাঠতেই হ’ল। তেওঁ তাত, অৰ্থাৎ তাৰ ওপৰ ভাগত, চাৰিও কাষত,
\v 26 আৰু তাৰ শিঙত শুদ্ধ সোণৰ পতা মাৰিলে; আৰু তাৰ চাৰিওফালে সোণৰ ছিৰী মাৰিলে;
\v 27 আৰু তাক বৈ নিবৰ নিমিত্তে কানমাৰি সুমুউৱা ঠাই হ’বলৈ, তাৰ নিমিত্তে তেওঁ সোণৰ দুডাল খাৰুৱা গঢ়াই, তাৰ ছিৰীৰ তলত দুই কাষৰ আৰু দুই চুকৰ ওচৰত লগাই দিলে।
\v 28 আৰু চিটীম কাঠেৰে তাৰ কানমাৰি সাজি, তাত সোণৰ পতা মাৰিলে.
\v 29 আৰু তেওঁ সুগন্ধিদ্ৰব্য-ব্যৱসায়ীবিলাকৰ নিয়ম অনুসাৰে, অভিষেকাৰ্থক পবিত্ৰ তেল, আৰু নিৰ্ম্মল-সুগন্ধি ধূপ যুগুত কৰিলে।
\c 38
\s যজ্ঞ-বেদি আৰু প্ৰক্ষালন-পত্ৰ নিৰ্ম্মান ও চোতাল যুগুত কৰা। ধৰ্ম্মধামত খৰচ কৰা ধাতুৰ জোখ।
\p
\v 1 পাছে তেওঁ চিটীম কাঠেৰে পাঁচ হাত দীঘল,পাঁচ হাত বহল, আৰু তিনি হাত ওখকৈ চাৰিও কাষ আৰু চাৰিওটা চুক সমানকৈ হোম বেদি সাজিলে।
\v 2 আৰু তাৰ চাৰিওটা চুকত তাৰ চাইটা শিং সাজি দিলে; সেই শিংবোৰ একে ডোখৰ কাঠতেই হ’ল; আৰু তাত পিতলৰ পতা মাৰিলে।
\v 3 আৰু তেওঁ বেদিৰ সকলো সঁজুলি, অৰ্থাৎ ছাই পেলোৱা পাত্ৰ, ছাই উলিওৱা হেঁতা, তেজ ছটিওৱা পাত্ৰ, ত্ৰিশূল, আৰু আঙঠা ধৰা পাত্ৰ কৰিলে; তাৰ সকলো সঁজুলি পিতলেৰে গঢ়ালে।
\v 4 আৰু তেওঁ বেদিৰ নিমিত্তে জালৰ নিচিনা পিতলৰ জালিকটা কৰি, বেদিৰ আদখিনি লৈকে পোৱাকৈ তাৰ থাকৰ তলত লগালে।
\v 5 আৰু কানমাৰি সুমুৱা ঠাই হ’বৰ নিমিত্তে, চাইডাল খাৰুৱা সাঁচত ঢালি, সেই পিতলৰ জালিকটাৰ চাৰি চুকত লগালে।
\v 6 পাছে তেওঁ চিটীম কাঠেৰে কানমাৰি সাজি,তাত পিতলৰ পতা মাৰিলে।
\v 7 আৰু বেদি বৈ নিবৰ নিমিত্তে, তেওঁ তাৰ কাষত থকা সেই খাৰুৱাত সেই কানমাৰি সুমুৱালে; তেওঁ সেই বেদি তক্তাৰে ফোঁপোলাকৈ নিৰ্ম্মান কৰিলে।
\p
\v 8 পাছে, যি তিৰোতাবিলাকে সাক্ষাৎ কৰা তম্বুৰ দুৱাৰ-মুখত সেৱাৰ অৰ্থে শাৰী পাতে, সেই শাৰী পতা তিৰোতাবিলাকৰ পিতলৰ দৰ্পণেৰে তেওঁ প্ৰক্ষালন পাত্ৰ আৰু তাৰ খুৰা গঢ়ালে।
\p
\v 9 পাছে তেওঁ চোতাল যুগুত কৰিলে, অৰ্থাৎ দক্ষিণদিশে চোতালৰ দক্ষিণ ফালৰ নিমিত্তে, পকোৱা মিহি শণ সূতাৰে চোতালৰ আঁৰ কাপোৰ যুগুত কৰিলে; সেইবোৰ লগালত, এশ হাত দীঘল হ’ল।
\v 10 সেইবোৰৰ খুটা বিশটা; আৰু খুটাবোৰৰ বিশটা চুঙী পিতলৰ হ’ল, আৰু খুটাবোৰৰ হাঁকোটা আৰু শলি ৰূপৰ হ’ল।
\v 11 আৰু উত্তৰফালৰ নিমিত্তেও আঁৰ কাপোৰবোৰ যুগুত কৰিলে; সেইবোৰ লগালত, এশ হাত দীঘল হ’ল; সেইবোৰৰ খুটা বিশটা; আৰু খুটাবোৰৰ বিশটা চুঙী পিতলৰ হ’ল, আৰু সেই খুটাবোৰৰ হাঁকোটা আৰু শিল ৰূপৰ হ’ল।
\v 12 আৰু পশ্চিমফালৰ নিমিত্তেও আঁৰ-কাপোৰবোৰ যুগুত কৰিলে; সেইবোৰ লগালত, পঞ্চাশ হাত দীঘল হ’ল; সেইবোৰৰ খুটা দহোটা, আৰু খুটাবোৰৰ চুঙী দহোটা; আৰু খুটাবোৰৰ হাঁকোটা আৰু শলি ৰূপৰ হ’ল।
\v 13 আৰু পূৱদিশে পূৱ ফালৰ নিমিত্তেও আঁৰ-কাপোৰবোৰ যুগুত কৰিলে; সেইবোৰ লগালত, পঞ্চাশ হাত দীঘল হ’ল।
\v 14 আৰু দুৱাৰৰ একাষৰ নিমিত্তে আঁৰ কাপোৰবোৰ যুগুত কৰিলে; সেইবোৰ লগালত পোন্ধৰ হাত দীঘল হ’ল; সেইবোৰৰ খুটা তিনটা, আৰু খুটাবোৰৰ চুঙী তিনটা;
\v 15 আন ফালেও সেই একে দৰে কৰিলে। চোতালৰ দুৱাৰৰ ইকোষে সিকোষে আঁৰ কাপোৰবোৰ লগালে; সেইবোৰ লগালত, পোন্ধৰ হাত পোন্ধৰ হাত দীঘল হ’ল; সেইবোৰৰ খুটা তিনটা তিনটা আৰু খুটাবোৰৰ চুঙীও তিনটা তিনটা হ’ল।
\v 16 চোতালৰ চাৰিওফালৰ আটাইবোৰ আঁৰ-কাপোৰ পকোৱা মিহি শণ সূতাৰে বোৱা হ’ল।
\v 17 আৰু খুটাবোৰৰ চুঙী পিতলৰ হ’ল; সেইবোৰৰ হাঁকোটা আৰু শলিবোৰ ৰূপৰ হ’ল। সেইবোৰৰ মাথলাত ৰূপৰ পতা মৰা হ’ল; আৰু চোতালৰ আটাইবোৰ খুটাত ৰূপৰ শলি লগোৱা হ’ল।
\v 18 আৰু চোতালৰ দুৱাৰৰ পৰ্দ্দা, নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা আৰু মিহি শণ সূতাৰে বোৱা, আৰু শিল্পকাৰে বুটা দি কৰা; তাৰ দীঘ বিশ হাত, আৰু চোতালৰ আঁৰ কাপোৰৰ দৰে ওখই অৰ্থাৎ বহলে পাঁচ হাত।
\v 19 তাৰ খুটা চাইটা; আৰু পিতলৰ চুঙী চাইটা; আৰু সেইবোৰৰ হাঁকোটা ৰূপৰ হ’ল, আৰু সেইবোৰৰ মাথলাত ৰূপৰ পতা মৰা হ’ল; তাৰ শলিবোৰ ৰূপৰ হ’ল।
\v 20 আৰু আবাসৰ আৰু চোতালৰ চাৰিওফালৰ খুটিবোৰ পিতলৰ হ’ল।
\v 21 মোচিৰ আজ্ঞা অনুসাৰে, হাৰোণ পুৰোহিতৰ পুত্ৰ ঈথামৰৰ দ্বাৰাই লেবীয়াবিলাকক লগাই গণনা কৰোঁৱা, আবাসৰ অৰ্থাৎ সাক্ষ্য-ফলি থকা আবাসৰ সকলো বস্তুৰ সংখ্যাৰ বৃত্তান্ত এই।
\v 22 যিহূদা ফৈদৰ হূৰৰ নাতিয়েক, ঊৰীৰ পুত্ৰ বচলেলে, যিহোৱাই মোচিক আজ্ঞা দিয়া সকলোকে কৰিলে।
\v 23 আৰু দান ফৈদৰ অহীচামকৰ পুত্ৰ অহলীয়াব তেওঁৰ সহকাৰী আছিল, তেওঁ বহুমূল্য পাথৰৰ খনিকৰ, নিপুণ শিল্পকাৰ, আৰু নীল বৰণীয়া, বেঙেনা বৰণীয়া আৰু ৰঙা বৰণীয়া সূতা আৰু মিহি শণ সূতাৰে বুটা দিওঁতা আছিল।
\p
\v 24 পবিত্ৰস্থানৰ আটাই কামত খৰচ কৰা সকলো সোণ, অৰ্থাৎ উপহাৰৰ সোণ, পবিত্ৰস্থানৰ চেকল অনুসাৰে ঊনত্ৰিশ কিক্কৰ সাত শ ত্ৰিশ চেকল আছিল।
\v 25 আৰু মণ্ডলীৰ মাজত যিমান লোকক গণনা কৰা হ’ল, তেওঁবিলাকৰ ৰূপ পবিত্ৰস্থানৰ চেকল অনুসাৰে এশ কিক্কৰ এক হাজাৰ সাত শ পঁয়সত্তৰ চেকল আছিল।
\v 26 বিশ বছৰ বা তাতকৈ অধিক বয়সীয়া হৈ লেখত পৰা ছয় লাখ তিনি হাজাৰ পাঁচশ পঞ্চাশ জন লোকৰ প্ৰতিজনে এক এক বেকা, অৰ্থাৎ পবিত্ৰস্থানৰ চেকল অনুসাৰে আধা চেকল আধা চেকলকৈ ৰূপ দিছিল।
\v 27 তাৰ এশ কিক্কৰ ৰূপ পবিত্ৰস্থানৰ আৰু প্ৰভেদক বস্ত্ৰৰ চুঙী ঢালিবলৈ খৰচ কৰা হ’ল, অৰ্থাৎ প্ৰত্যেক চুঙীত এক এক কিক্কৰকৈ এশ চুঙীৰ নিমিত্তে এশ কিক্কৰ ৰূপ খৰচ কৰি হ’ল।
\v 28 তাৰ এক হাজাৰ সাত শ পঁয়সত্তৰ চেকল ৰূপেৰে তেওঁ খুটাবোৰৰ হাঁকোটা কৰিলে, সেইবোৰৰ মুৰত, ৰূপৰ পতা মাৰিলে, আৰু সেইবোৰত শলি লগালে।
\v 29 আৰু উপহাৰৰ পিতল সত্তৰ কিক্কৰ দুই হাজাৰ চাৰিশ চেকল আছিল।
\v 30 তাৰে তেওঁ সাক্ষাৎ কৰা তম্বুৰ দুৱাৰৰ চুঙী, পিতলৰ বেদি, তাৰ লগৰ পিতলৰ জালিকটা, আৰু বেদিৰ সকলো সঁজুলি,
\v 31 চোতালৰ চাৰিওফালৰ চুঙী, আবাসৰ সকলো খুটি, আৰু চোতালৰ চাৰিওফালৰ আটাইবোৰ খুটি গঢ়ালে।
\c 39
\s পুৰোহিতবিলাকে পিন্ধিব লগা বস্ত্ৰ যুগুত কৰা।
\p
\v 1 পাছে তেওঁবিলাকে, যিহোৱাই মোচিক আজ্ঞা দিয়াৰ দৰে, নীল বৰণীয়া, বেঙেনা বৰণীয়া আৰু ৰঙা বৰণীয়া সূতাৰে, পবিত্ৰস্থানত পৰিচৰ্য্যা কৰিবৰ নিমিত্তে নিপুণৰূপে কৰা মিহি বস্ত্ৰ, আৰু হাৰোণৰ নিমিত্তে পবিত্ৰ বস্ত্ৰ যুগুত কৰিলে।
\p
\v 2 আৰু তেওঁ সোণ, আৰু নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা আৰু পকোৱা মিহি শণ সূতাৰে এফোদ বস্ত্ৰখন যুগুত কৰিলে।
\v 3 তেওঁবিলাকে সোণ পিটাই পিটাই পতা কৰি, নীল বৰণীয়া, বেঙেনা বৰণীয়া, আৰু ৰঙা বৰণীয়া সূতা আৰু মিহি শণ সূতাৰ মাজত নিপুণ শিল্পকাৰ্য্যৰ দ্বাৰাই ববৰ নিমিত্তে, তাক কাটি গুণা কৰিলে।
\v 4 তাক লগ লগাবৰ নিমিত্তে, তেওঁবিলাকে তালৈ দুগছ স্কন্ধপটি যুগুত কৰিলে; আৰু এফোদৰ দুই মূৰ লগ লগোৱা হ’ল।
\v 5 এফোদ কঁকালত বান্ধিবৰ নিমিত্তে, তাৰ লগত নিপুণৰূপে বোৱা যি কঁকালী কাপোৰ আছিল, তাক এফোদৰ নিচিনাকৈ বন কৰা হ’ল; সেয়ে তাৰ একে ডোখৰ কাপোৰ; তাক সোণ, আৰু নীল বৰণীয়া, বেঙেনা বৰণীয়া আৰু ৰঙা বৰণীয়া সূতা আৰু পকোৱা মিহি শণ সূতাৰে কৰা হ’ল। আৰু যিহেোৱাই মোচিক আজ্ঞা কৰাৰ দৰে তেওঁবিলাকে সকলোকে কৰিলে।
\p
\v 6 আৰু তেওঁবিলাকে, মোহৰ কটাৰ দৰে কটা, ইস্ৰায়েলৰ পুত্ৰবিলাকৰ নাম থকা, সোণৰ ঘৰত পকোৱা গোমেদক মণি দুটা যুগুত কৰিলে।
\v 7 আৰু সেয়ে ইস্ৰায়েলৰ পুত্ৰবিলাকৰ স্মৰণাৰ্থক মণি বুলি তাক এফোদৰ স্কন্ধপটি দুগছৰ ওপৰত লগালে। যিহোৱাই মোচিক আজ্ঞা দিয়াৰ দৰেই সকলোকে কৰিলে।
\p
\v 8 পাছে এফোদৰ কাৰ্য্যৰ দৰে, তেওঁ সোণ, আৰু নীল বৰণীয়া, বেঙেনা বৰণীয়া আৰু ৰঙা বৰণীয়া সূতা আৰু পকোৱা মিহি শণ সূতাৰে নিপুণ শিল্পকাৰ্য্যেৰে বুকুপটা যুগুত কৰিলে।
\v 9 তাক তেওঁবিলাকে চাৰিও কাষ আৰু চাৰিওটা চুক সমানকৈ দুতৰপ কৰি সাজিলে; সেয়ে দীঘে এবেগেত, বহলে এবেগেত দুতৰপীয়া আছিল।
\v 10 আৰু তাত চাৰি শাৰী মণি খুৱালে; তাৰ পপ্ৰথম শাৰীত চুণী, পীতমণি, আৰু মৰকত;
\v 11 দ্বিতীয় শাৰীত পদ্মৰাগ, নীলকান্ত, আৰু হীৰা;
\v 12 তৃতীয় শাৰীত পেৰোজ, যিষ্ম, আৰু কটাহেলা;
\v 13 আৰু চতুৰ্থ শাৰীত বৈদূৰ্য্য, গোমেদক আৰু সূৰ্য্যকান্ত আছিল; এই সকলো মণি সোণৰ ঘৰত পতোৱা হ’ল।
\v 14 এই মণি ইস্ৰায়েলৰ সন্তানবিলাকৰ নাম অনুসাৰে, অৰ্থাৎ তেওঁবিলাকৰ নামৰ দৰে বাৰটা হ’ল; মোহৰ কটা নিচিনাকৈ প্ৰত্যেক মণি বাৰ ফৈদৰ নিমিত্তে এক এক পুত্ৰৰ নাম কটা হ’ল।
\v 15 পাছে তেওঁবিলাকে ৰছীৰ দৰে পকোৱা মালাৰ নিচিনা দুডাল শুদ্ধ সোণৰ শিকলি কৰি, বুকুপটাত লগাই দিলে।
\v 16 আৰু সোণৰ দুটা ঘৰ,আৰু সোণৰ দুটা আঙঠি কৰি, বুকুপটাৰ দুই মূৰত সেই আঙঠি দুটা বন্ধ কৰিলে।
\v 17 আৰু মালাৰ দৰে গঁঠা সোণৰ সেই শিকলি দুডাল বুকুপটাৰ দুই মুৰত থকা আঙঠি দুটাত লগালে।
\v 18 আৰু মালাৰ দৰে গঁঠা শিকলি দুডালৰ দুই মূৰ ঘৰ দুটাত বন্ধ কৰি, এফোদৰ আগফালে স্কন্ধপটি দুগছৰ ওপৰত লগালে।
\v 19 আৰু সোণৰ দুটা আঙঠি গঢ়াই, বুকুপটাৰ দুই মূৰত এফোদৰ সন্মুখত থকা ভিতৰ দাঁতিত লগালে।
\v 20 তাৰ পাছত আৰু দুটা আঙঠি গঢ়াই, এফোদৰ স্কন্ধপটি দুগছৰ তল ভাগত তাৰ আগফালে, জোৰা দিয়া ঠাইৰ ওচৰত, এফোদৰ নিপুণৰূপে বোৱা কঁকালীৰ ওপৰত তাক লগালে।
\v 21 আৰু বুকুপটা যেন এফোদৰ নিপুণৰূপে বোৱা কঁকালীৰ ওপৰত থাকে, আৰু এফোদৰ পৰা এৰাই নেযায়, এই নিমিত্তে সিবিলাকে নীল বৰণীয়া ফিতাৰে বুকুপটাক তাৰ আঙঠিৰে সৈতে এফোদৰ আঙঠিত বান্ধিলে। যিহোৱাই মোচিক দিয়া আজ্ঞা অনুসাৰে তেওঁবিলাকে সকলোকে কৰিলে।
\p
\v 22 পাছে তেওঁ তাঁতীয়ে বোৱা এফোদৰ চোলা সিলে, সেয়ে গোটেইটো নীল বৰণীয়া।
\v 23 সেই চোলাৰ ডিঙি কৱচৰ ডিঙিৰ দৰে সোঁ মাজত আছিল; সেয়ে নেফাটিবৰ নিমিত্তে, ডিঙিৰ চাৰিপমেৰে ফিতা লগালে।
\v 24 আৰু তেওঁবিলাকে সেই চোলাৰ তল দাঁতিত, নীল বৰণীয়া, বেঙেনা বৰণীয়া আৰু ৰঙা বৰণীয়া সূতা, আৰু পকোৱা মিহি শণ সূতাৰে ডালিম তুলিলে।
\v 25 আৰু তেওঁবিলাকে শুদ্ধ সোণৰ জুণুকা গঢ়াই, সেই জুণুকাবোৰ ডালিমৰ মাজে মাজে চোলাৰ তলৱ দাঁতিৰ চাৰিওমেৰে লগাই দিলে।
\v 26 পৰিচৰ্য্যা কৰোঁতে, পিন্ধিবলৈ চোলাৰ তল দাঁতিত এটা জুণুকা এটা ডালিম, এটা জুণুকা এটা ডালিম এই দৰে চোলাৰ চাৰিওমেৰে লগাই দিলে। যিহোৱাই মোচিক দিয়া আজ্ঞা অনুসাৰে তেওঁবিলাকে সকলোকে কৰিলে।
\p
\v 27 পাছে, যিহোৱাই মোচিক আজ্ঞা দিয়াৰ দৰে, তেওঁবিলাকে হাৰোণ আৰু তেওঁৰ পুত্ৰবিলাকৰ নিমিত্তে মিহি শণ সূতাৰে তাঁতিয়ে বোৱা অঙ্গৰক্ষক বস্ত্ৰ,
\v 28 মিহি শণ সূতাৰে কৰা ধুনীয়া পাগুৰি, পকোৱা মিহি শণ সূতাৰে কৰা শণৰ জাঙিয়া,
\v 29 আৰু পকোৱা মিহি শণ সূতা আৰু নীল বৰণীয়া বেঙেনা বৰণীয়া, আৰু ৰঙা বৰণীয়া সূতাৰে, শিল্পকাৰে বুটা দিয়া টঙালি যুগুত কৰিলে।
\p
\v 30 পাছে যিহোৱাই মোচিক আজ্ঞা দিয়াৰ দৰে, তেওঁবিলাকে মুকুটস্বৰূপে শুদ্ধ সোণৰ পবিত্ৰ পতা যুগুত কৰি, মোহৰত কটাৰ দৰে তাৰ ওপৰত “ যিহোৱাৰ উদ্দেশ্যে পবিত্ৰ”, এই বচন কাটি,
\v 31 তাক পাগটোৰ ওপৰত বান্ধিবৰ নিমিত্তে, তাতে নীল বৰণীয়া ফিতা লগালে।
\p
\v 32 এই দৰে সাক্ষাৎ কৰা তম্বুৰ আবাসৰ সকলো কাৰ্য্য কৰি এঁটোৱা হ’ল,যিহোৱাই মোচিক দিয়া আজ্ঞাৰ দৰেই ইস্ৰায়েলৰ সন্তানবিলাকৰ সকলো কৰ্ম্ম কৰিলে।
\p
\v 33 পাছে তেওঁবিলাকে মোচিৰ ওচৰলৈ সেই আবাস নিলে; অৰ্থাৎ তম্বু, আৰু তাৰ সকলো বস্তু, তাৰ হাঁকোটা, তক্তা, ডাং, খুটা, আৰু চুঙী;
\v 34 বোলাই ৰঙা কৰা মেৰৰ ছালৰ আৱৰণ, তহচ জন্তুৰ ছালৰ আৱৰণ, আৰু আঁৰ কৰি ৰখা প্ৰভেদক বস্ত্ৰ;
\v 35 সাক্ষ্য-ফলিৰ চন্দুক, আৰু তাৰ তানমাৰি, আৰু পাপাবৰণ;
\v 36 মেজ, তাৰ সকলো সঁজুলি, আৰু দৰ্শন পিঠা;
\v 37 নিৰ্ম্মল সোণৰ দীপাধাৰ আৰু তাৰ প্ৰদীপ অৰ্থাৎ যুগুতাই থোৱা প্ৰদীপবোৰ, তাৰ সকলো সঁজুলি, আৰু প্ৰদীপৰ অৰ্থে তেল;
\v 38 সোণৰ বেদি, অভিষেকাৰ্থক তেল, সুগন্ধি ধূপ, আৰু তম্বুৰ দুৱাৰৰ নিমিত্তে পৰ্দ্দা;
\v 39 পিতলৰ বেদি তাৰ লগৰ পিতলৰ জালি-কটা, তাৰ কানমাৰি, আৰু তাৰ সকলো সঁজুলি; প্ৰক্ষালন-পাত্ৰ, আৰু তাৰ খুৰা;
\v 40 চোতালৰ আঁৰ কাপোৰবোৰ, তাৰ খুটা আৰু চুঙী, আৰু চোতালৰ দুৱাৰৰ পৰ্দ্দা, তাৰ ৰছী আৰু খুটি, আৰু সাক্ষাৎ কৰা তম্বুৰ নিমিত্তে আবাসৰ কাৰ্য্যৰ সকলো হাতিয়াৰ;
\v 41 পবিত্ৰ-স্থানত পৰিচৰ্য্যা কৰিবৰ নিমিত্তে নিপুণৰূপে কৰা মিহি বস্ত্ৰ, আৰু পুৰোহিত কৰ্ম্ম কৰিবৰ নিমিত্তে হাৰোণ পুৰোহিতৰ পবিত্ৰ বস্ত্ৰ, আৰু তেওঁৰ পুত্ৰবিলাকৰ বস্ত্ৰ।
\v 42 যি যি কৰ্ম্ম কৰিবলৈ যিহোৱাই মোচিক আজ্ঞা কৰিছিল, সেই সকলোকে ইস্ৰায়েলৰ সন্তানবিলাকে কৰিলে।
\v 43 পাছে মোচিয়ে সেই সকলো কাম চকু ফুৰাই চাই দেখিলে যে, তেওঁবিলাকে তাক কৰিলে; যিহোৱাৰ আজ্ঞা অনুসাৰেই সকলোকে কৰিলে; তাতে মোচিয়ে তেওঁবিলাকক আশীৰ্ব্বাদ কৰিলে।
\c 40
\s ধৰ্ম্মধাম স্থাপন কৰা।
\p
\v 1 পাছে যিহোৱাই মোচিক কলে,
\v 2 তুমি প্ৰথম মাহৰ প্ৰথম দিনা সাক্ষাৎ কৰা তম্বুৰ আবাস স্থাপন কৰিবা।
\v 3 আৰু তুমি তাৰ ভিতৰত সাক্ষ্য-ফলিৰ চন্দুক ৰাখি প্ৰভেদক বস্ত্ৰেৰে সেই চন্দুক আঁৰ কৰি ৰাখিবা।
\v 4 পাছে মেজ ভিতৰলৈ তাক সজাই ৰাখিবা; আৰু দীপাধাৰ ভিতৰলৈ আনি, তাৰ ওপৰত প্ৰদীপবোৰ জ্বলাই দিবা।
\v 5 আৰু ধূপ জ্বলাবৰ নিমিত্তে সোণৰ বেদিটো সাক্ষ্য-ফলিৰ চন্দুকৰ আগত ৰাখিবা, আৰু আবাসৰ দুৱাৰৰ পৰ্দ্দা আৰি দিবা।
\v 6 আৰু সাক্ষাৎ কৰা তম্বুৰ আবাসৰ দুৱাৰৰ সন্মুখত হোম-বেদি ৰাখিবা।
\v 7 আৰু সাক্ষাৎ কৰা তম্বু আৰু হোম-বেদিৰ মাজত প্ৰক্ষালন-পাত্ৰ থৈ, তাত পানী ভৰাবা।
\v 8 আৰু চাৰিওফালে চোতাল যুগুত কৰিবা, আৰু চোতালৰ পৰ্দ্দা আৰিবা।
\v 9 পাছে তুমি অভিষেকাৰ্থক তেল লৈ, আবাস আৰু তাৰ সকলোকে অভিষেক কৰি, তাক আৰু তাৰ সকলো বস্তু পবিত্ৰ কৰিবা; তাতে সেয়ে পবিত্ৰ হ’ব।
\v 10 আৰু তুমি হোম-বেদিটো আৰু তাৰ সকলো সঁজুলি অভিষেক কৰি, সেই বেদি পবিত্ৰ কৰিবা; তাতে সেই বেদি অতি পবিত্ৰ হ’ব।
\v 11 আৰু তুমি প্ৰক্ষালন পাত্ৰ আৰু তাৰ খুৰা অভিষেক কৰি তাক পবিত্ৰ কৰিবা।
\v 12 পাছে তুমি হাৰোণক আৰু তেওঁৰ পুক্ষবিলাকক সাক্ষাৎ কৰা তম্বুৰ দুৱাৰ মুখলৈ আনি, পানীত গা ধুৱাবা।
\v 13 আৰু হাৰোণক পবিত্ৰ বস্ত্ৰ পিন্ধাই, মোৰ অৰ্থে পুৰোহিত কৰ্ম্ম কৰিবলৈ তেওঁক অভিষেক কৰি পবিত্ৰ কৰিবা।
\v 14 আৰু তেওঁৰ পুত্ৰবিলাককো আনি, অঙ্গ-ৰক্ষক বস্ত্ৰ পিন্ধাবা।
\v 15 আৰু তেওঁবিলাকৰ পিতৃক যেনেকৈ অভিষেক কৰিবা, তেনেকৈ, তেওঁবিলাকে মোৰ অৰ্থে পুৰোহিত-কৰ্ম্ম কৰিবৰ নিমিত্তে তেওঁবিলাককো অভিষেক কৰিবা; তাতে সেই অভিষেকেই তেওঁবিলাকৰ পুৰুষানুক্ৰমে চিৰস্থায়ী পুৰোহিত পদৰ চিন হ’ব।
\v 16 মোচিয়ে সেই দৰেই কৰিলে; যিহোৱাই আজ্ঞা দিয়াৰ দৰেই তেওঁ সকলোকে কৰিলে।
\p
\v 17 পাছে দ্বিতীয় বছৰৰ প্ৰথম মাহৰ প্ৰথম দিনা আবাস স্থাপন কৰা হ’ল।
\v 18 যিহোৱাই মোচিক আজ্ঞা দিয়াৰ দৰে, তেওঁ আবাস স্থাপন কৰিবলৈ, তাৰ চুঙী বহুৱাই, তক্তা খুৱাই ডাং সুমুৱাই, আৰু তাৰ খুটাবোৰ তুলি,
\v 19 সেই আবাসৰ ওপৰত তম্বু তৰিলে, আৰু তাৰ ওপৰত তম্বুৰ আৱৰণ লগালে।
\v 20 পাছে যিহোৱাই মোচিক আজ্ঞা দিয়াৰ দৰে, তেওঁ সাক্ষ-ফলি দুখন লৈ চন্দুকটোৰ ভিতৰত ভৰাই, চন্দুকত কানমাৰি লগাই, চন্দুকৰ ওপৰত পাপাবৰণ থৈ,
\v 21 আৰু আবাসৰ ভিতৰলৈ চন্দুকটো নি, আঁৰ কৰি, ৰখা প্ৰভেদক বস্ত্ৰ আৰি সাক্ষ-ফলিৰ চন্দুক আঁৰ কৰিলে।
\v 22 পাছে যিহোৱাই মোচিক আজ্ঞা দিয়াৰ দৰে, তেওঁ আবাসৰ উত্তৰফালে প্ৰভেদক বস্ত্ৰৰ বাহিৰে সাক্ষাৎ কৰা তম্বুত মেজ ৰাখিলে,
\v 23 আৰু তাৰ ওপৰত যিহোৱাৰ সন্মুখত পিঠা সজাই থলে।
\v 24 পাছে যিহোৱাই মোচিক আজ্ঞা দিয়াৰ দৰে, তেওঁ সাক্ষাৎ কৰা তম্বুত মেজৰ সন্মুখত আবাসৰ দক্ষিণফালে দীপাধাৰ ৰাখিলে,
\v 25 আৰু যিহোৱাৰ সন্মুখত প্ৰদীপবোৰ জ্বলাই দিলে।
\v 26 পাছে যিহোৱাই মোচিক আজ্ঞা দিয়াৰ দৰে, তেওঁ সাক্ষাৎ কৰা তম্বুত প্ৰভেদক বস্ত্ৰৰ আগত সোণৰ বেদি ৰাখিলে,
\v 27 আৰু তাৰ ওপৰত সুগন্ধি ধূপ জ্বলালে।
\v 28 পাছে যিহোৱাই মোচিক আজ্ঞা দিয়াৰ দৰে, তেওঁ আবাসৰ দুৱাৰৰ পৰ্দ্দা আৰি দিলে,
\v 29 আৰু সাক্ষাৎ কৰা তম্বুত আবাসৰ দুৱাৰৰ মুখত হোম-বেদি ৰাখি তাৰ ওপৰত হোমবলি আৰু ভক্ষ্য নৈবেদ্য উৎসৰ্গ কৰিলে।
\v 30 পাছে যিহোৱাই মোচিক দিয়া আজ্ঞাৰ দৰে, তেওঁ সাক্ষাৎ কৰা তম্বুৰ আৰু হোম-বেদিৰ মাজ ঠাইত, প্ৰক্ষালন-পাত্ৰ ৰাখি ধোৱা-পখলা কৰিবৰ নিমিত্তে তাত পানী ভৰাই থলে;
\v 31 তাৰ পৰাই মোচি, হাৰোণ, আৰু তেওঁৰ পুত্ৰবিলাকে নিজ নিজ হাত ভৰি ধোৱে।
\v 32 যেতিয়া তেওঁবিলাকে সাক্ষাৎ কৰা তম্বুত সোমায়, বা বেদিৰ ওচৰলৈ আহে, তেতিয়া ধোৱে।
\v 33 পাছে তেওঁ আবাসৰ আৰু হোমবেদিৰ চাৰিওফালে চোতাল যুগুত কৰিলে; আৰু চোতালৰ দুৱাৰত পৰ্দ্দা আঁৰি দিলে। এইদৰে মোচিয়ে কাৰ্য্য সমাপ্ত কৰিলে।
\p
\v 34 পাছে মেঘডোখৰে সাক্ষাৎ কৰা তম্বুটো ঢাকি ধৰিলে, আৰু যিহোৱাৰ প্ৰতাপে আবাস পৰিপূৰ্ণ কৰিলে।
\v 35 তাতে মোচিয়ে সাক্ষাৎ কৰা তম্বুত সোমাব নোৱাৰিলে; কিয়নো মেঘ তাৰ ওপৰত আছিল, আৰু যিহোৱাৰ প্ৰতাপে আবাস পৰিপূৰ্ণ কৰিছিল।
\v 36 পাছে আবাসৰ ওপৰৰ পৰা মেঘ উঠিলে, ইস্ৰায়েলৰ সন্তানবিলাকে তেওঁবিলাকৰ যাত্ৰা আৰম্ভ কৰে।
\v 37 কিন্তু মেঘ নুঠিলে, যেতিয়ালৈকে নুঠে,তেতিয়ালৈকে তেওঁবিলাকে যাত্ৰা নকৰে।
\v 38 কিয়নো গোটেই ইস্ৰায়েল বংশৰ চকুৰ আগত, তেওঁবিলাকৰ আটাই যাত্ৰাত, দিনত যিহোৱাৰ মেঘ আবাসৰ ওপৰত আছিল, আৰু ৰাতি অগ্নি আবাসৰ ভিতৰত আছিল।
