\id ISA Book Of Isaiah যিচয়া ভাববাদীৰ পুস্তক।

\c 1
\p
\v 1 যিহূদা দেশৰ ৰজা উজ্জিয়া, যোথম, আহজ, আৰু হিষ্কিয়াৰ ৰাজত্বৰ কালত আমোচৰ পুত্ৰ যিচয়াই যিহূদা আৰু যিৰূচালেমৰ বিষয়ে পোৱা দৰ্শন।
\s যিহোৱাই তেওঁ প্ৰজাবিলাকৰ মন পালটাবলৈ দিয়া।
\p
\v 2 হে আকাশ-মণ্ডল, শুনা, হে পৃথিৱী, কাণ দিয়া; কিয়নো যিহোৱাই কৈছে, মই সন্তানবিলাকক প্ৰতি পালন কৰি ডাঙৰ দীঘল কৰিলোঁ; কিন্তু তেওঁবিলাক হলে মোৰ বিৰুদ্ধে বিদ্ৰোহ আচৰণ কৰিলে।
\v 3 গৰুৱে নিজৰ গৰাকীক আৰু গাধই নিজ গিৰিহঁতৰ দানা পাত্ৰ জানে; কিন্তু ইস্ৰায়েলে নাজনে, মোৰ প্ৰজাবিলাকে বিবেচনা নকৰে।
\v 4 হায় হায় পাপিষ্ঠ জাতি, অপৰাধত ভাৰাগ্ৰস্ত লোক, কুকৰ্ম্মীহঁতৰ বংশ, নিজকে ভ্ৰষ্ট কৰোঁতা সন্তানবিলাক; তেওঁবিলাকে যিহোৱাক ত্যাগ কৰিলে, ইস্ৰায়েলৰ পবিত্ৰ জনাক হেয়জ্ঞান কৰিলে; তেওঁবিলাক সুপথৰ পৰা পাছ হুঁহকি গ’ল। 
\v 5 তোমালোকে যে বিদ্ৰোহ আচৰণ কৰি থা কা, তোমালোকে নো আৰু কিয় প্ৰহাৰিত হ’বা? গোটেইটো মূৰ পীড়িত, আৰু গোটেই মন দূৰ্ব্বল। 
\v 6 ভৰিৰ তলোৱাৰে পৰা মুৰলৈকে গাটো কোনো সুস্থতা নাই; কেৱল ক্ষত, কোঁবৰ সাঁচ, আৰু পকা ঘা, সেইবোৰ চেপা নাই, বন্ধা নাই, তেলেৰে কোমল কৰাও হোৱা নাই।
\v 7 তোমালোকৰ দেশ উচ্ছন্ন হৈছে; তোমালোকৰ নগৰবোৰ অগ্নিৰো দগ্ধ কৰা হৈছে, বিদেশীলোকে তোমালোকৰ চকুৰ আগতে তোমালোকৰ মাটি শস্য ভোগ কৰিছে; আৰু সেয়ে বিদেশীবিলাকৰ দ্বৰাই বিনষ্ট হোৱাৰ দৰে ধ্বংস হৈছে। 
\v 8 দ্ৰাক্ষা-বাৰীৰ পঁজা, তিয়ঁহনিৰ টঙি, বা অবৰোধ কৰা নগৰৰ দৰে চিয়োন-জীয়ৰী পৰিত্যক্তা হৈছে। 
\v 9 বাহিনীবিলাকৰ যিহোৱাই আমাৰ নিমিত্তে অলপ অৱশিষ্ট নৰখা হলে, আমি চদোমৰ নিচিনা, আৰু ঘমোৰাৰ তুল্য হলোহেঁতেন।

\p
\v 10 হে চদোমীয়া শাসনকৰ্ত্তাবিলাক, যিহোৱাৰ বাক্য শুনা; আৰু হে ঘমোৰীয়া জাতি, আমাৰ ঈশ্বৰৰ ব্যৱস্থালৈ কাণ দিয়া।
\v 11 যিহোৱাই কৈছে, তোমালোকৰ অনেক বলিদানত মোৰ প্ৰয়োজন কি? মেৰৰ আহুতিৰে আৰু পুষ্ট পশুৰ তেলেৰে মই পৰিপূৰ্ণ আছোঁ; ভতৰা, কি মেৰ, কি ছাগবোৰৰ তেজত মোৰ একো সন্তোষ নাই। 
\v 12 তোমালোৰক যেতিয়া মোৰ আগত উপস্থিত হোৱা,তেতিয়া তোমালোকে মোৰ চোতাল কেইখন গচকা, ইয়াকে তোমালোকক কোনে খুজিছিল?
\v 13 অনৰ্থক নৈবেদ্য আৰু নানিবা; ধুপ-দাহ মোলৈ ঘিণ লগা; ন-জোন, বিশ্ৰাম-বাৰ, আৰু সভাৰ ঘোষণা এইবোৰো মোৰ ঘিণলগা; অধৰ্ম্মযুক্ত পৰ্ব্ব-দিন মই সহিব নোৱাৰোঁ।
\v 14 মোৰ প্ৰাণে তোমালোকৰ ন-জোন, তোমালোকৰ নিৰূপিত উৎসৱবোৰ ঘিণ কৰে; সেইবোৰ মোলৈ ভাৱ স্বৰূপ হ’ল।
\v 15 তোমালোকে হাত মেলিলে, মই তোমালোকৰ পৰা চকু ঢাকিম; এনেকি তোমালোকে বিস্তৰ প্ৰাৰ্থনা কৰিলেও মই নুশুনিম; তোমালোকৰ হাত তেজেৰে পূৰ হৈছে।
\v 16 তোমালোকে তোমালোকক ধুই শুচি হোৱা; মোৰ চকুৰ আগৰ পৰা নিজ নিজ কৰ্ম্ম দুষ্টতা দুৰ কৰা; কদাচৰণ ত্যাগ কৰা, সদাচৰণ শিক্ষা কৰা।
\v 17 ন্যায় বিচাৰ কৰিবলৈ পুৰুষাৰ্থ কৰা, অত্যাচাৰিক দণ্ড দিয়া, পিতৃহীনৰ বিচাৰ কৰা, বিধবাৰ নিমিত্তে প্ৰতিবাদ কৰা।

\p
\v 18 যিহোৱাই কৈছে, আহাঁ, আমি তৰ্কবিতৰ্ক কৰোহঁক; তোমালোকৰ পাপবোৰ সিন্দুৰ বৰণীয়া হলেও, হিমৰ দৰে বগা কৰা হ’ব; আৰু লাৰ নিচিনা ৰঙা হলেও, ভেৰাৰ নোমৰ দৰে হৈ পৰিব। 
\v 19 তোমালোকে যদি সন্মত হৈ আজ্ঞাৰ বশৱৰ্ত্তী হোৱা, তেন্তে দেশৰ উত্তম উত্তম ফ’ল ভোগ কৰিবলৈ পাবা; 
\v 20 কিন্তু যদি অসন্মত হৈ বিদ্ৰোহ আচৰণ কৰা, তেন্তে তৰোৱালৰ দ্বাৰাই গ্ৰাসিত হ’বা, কিয়নো যিহোৱাৰ মুখে এই কথা ক’লে।
\v 21 সতী নগৰী কেনে বেশ্যা হ’ল! তাই ন্যায় বিচাৰেৰে পৰিপূৰ্ণা আছিল; তাইত ধাৰ্ম্মিকতা বাস কৰিছিল; কিন্তু এতিয়া নৰবধীবোৰে বাস কৰে।
\v 22 তোমাৰ ৰূপ ভঁজুৱা হৈ পৰিল, তোমাৰ দ্ৰাক্ষাৰস পানীৰে মিহলি হ’ল।  
\v 23 তোমাৰ শাসনকৰ্ত্তাবিলাক বিদ্ৰোহী আৰু চুৰৰ সঙ্গী; তেওঁবিলাক প্ৰতিজনে ভেঁটি ভাল পায়, আৰু উপহাৰলৈ হেপাহ কৰে; তেওঁবিলাকে পিতৃহীনৰ বিচাৰ নকৰে, নাইবা বিধবাৰ গোচৰ তেওঁবিলাকৰ গুৰি নাপায়।

\p
\v 24 এই নিমিত্তে বাহিনীবিলাকৰ যিহোৱা প্ৰভুৱে, ইস্ৰায়েলৰ পৰাক্ৰমী জনাই কৈছে, অহ, মই মোৰ শত্ৰুবোৰক প্ৰতিফল দি শান্তি পাম, আৰু মোৰ বৈৰীবোৰৰ প্ৰতিকাৰ সাধিম;
\v 25 আৰু তোমাৰ ওপৰত হাত দি, তোমাক খপি তোমাৰ ভাজ নিচেইকৈ দূৰ কৰিম, আৰু তোমাৰ আটাই ৰং নাইকিয়া কৰিম; 
\v 26 আৰু আগৰ কালৰ দৰেই মই তোমাৰ বিচাৰকৰ্ত্তাবিলাকক, আৰু প্ৰথম কালৰ দৰে তোমাৰ মন্ত্ৰীবিলাকক পুনৰায় স্থাপন কৰিম; তাৰ পাছত তুমি ধৰ্ম্মপুৰী, সতী, নগৰী নামেৰে প্ৰখ্যাত হ’বা।
\v 27 চিয়োন ন্যায় বিচাৰৰ দ্বাৰাই, আৰু যি লোকবিলাক পালটি আহিব, সেই লোকবিলাক ধাৰ্ম্মিকৰ্ত্তাৰ দ্বাৰাই মুক্ত হ’ব।
\v 28 কিন্তু বিদ্ৰোহী আৰু পাপীবোৰৰ বিনাশ সেই একে সময়তে ঘটিব, আৰু যিহোৱাক ত্যাগ কৰাবোৰক নষ্ট কৰা হ’ব।
\v 29 কিয়নো লোকবিলাকে তোমালোকৰ অভিলাষিত এলা গছবোৰৰ বিষয়ে লাজ পাব, তোমালোক নিজৰ মনোনীত উদ্যানবোৰৰ বিষয়ে বিবৰ্ণ হ’বা।
\v 30 কাৰণ তোমালোক পাত লেৰেলা পৰা এলা গছৰ, আৰু পানী নথকা উদ্যানৰ নিচিনা হ’বা।
\v 31 পৰাক্ৰমী লোক শণ ফনিয়াওঁতে ওলোৱা জোঁট লগা আঁহৰ নিচিনা, আৰু তাৰ কৰ্ম্ম ফিৰিঙটিৰ দৰে হ’ব; তাতে কোনেও নুমাব নোৱাৰাকৈ দুয়ো একে লগে প্ৰজ্বলিত হ’ব। 

\c 2
\s চিয়োনৰ ভাবী গৌৰৱ। আহিব লগা যিহোৱাৰ ক্ৰোধৰ দিন।
\p
\v 1 যিহূদাৰ আৰু যিৰূচালেমৰ বিষয়ে আমোচৰ পুত্ৰ যিচয়াই দৰ্শনত পোৱা বাক্য ।
\v 2 অন্তিম কালত এইদৰে ঘটিব, যে, যিহোৱাৰ গৃহৰ পৰ্ব্বতটি পৰ্ব্বতবোৰতকৈয়ো ওখত স্থাপন কৰা হ’ব, আৰু গিৰিবোৰতকৈয়ো ওখত স্থাপন কৰা হ’ব, আৰু গিৰিবোৰতকৈয়ো ওখ কৰা হ’ব; তাতে সকলোৰ জাতিৰ সোঁত বোৱাৰ দৰে তালৈ বৈ যাব।   
\v 3 আনেক জাতিয়ে ওলাই ক’ব, “ব’লা আমি যিহোৱাৰ পৰ্ব্বতটিলৈ, যাকোবৰ ঈশ্বৰৰ গৃহটিলৈ উঠি যাওহঁক; তেওঁ আমাক নিজৰ পথৰ বিষয়ে শিক্ষা দিব; তাতে আমি তেওঁৰ পথত গমন কৰিম।” কিয়নো চিয়োনৰ পৰা ব্যৱস্থা আৰু যিৰুচালেমৰ পৰা যিহোৱাৰ বাক্য ওলাব।
\v 4 তেওঁ জাতিবোৰৰ মাজত সোধ কৰিব, আৰু অনেক জাতিৰ নিমিত্তে বিচাৰ নিস্পতি কৰিব; তাতে সিহঁতে নিজ নিজ তৰোঁৱাল ভাঙি নাঙলৰ ফাল গঢ়াব, আৰু নিজ নিজ বৰছা ভাঙি কলম-কটাৰী গঢ়াই ল’ব। এক জাতিয়ে আন জাতিৰ বিৰুদ্ধে তৰুৱাল নাদাঙিব, সিহঁতে যুদ্ধ-বিদ্যা আৰু নিশিকিব।

\p
\v 5 হে যাকোবৰ বংশ, আহাঁ, যিহোৱাৰ দিপ্তিতে চলি যাওঁহঁক।
\v 6 কিয়নো তুমি তোমাৰ প্ৰজা যাকোবৰ বংশ ত্যাগ কৰিলা; কাৰণ তেওঁবিলাক পূৰ্ব্বদেশীয় ৰীতিৰে পৰিপূৰ্ণ, পলেষ্টিয়াবিলাকৰ দৰে গণক, আৰু তেওঁবিলাকে বিজাতীয়া সন্তানবিলাকৰ লগত সন্ধি পাতে।
\v 7 তেওঁবিলাকৰ দেশ ৰূপ আৰু সোণেৰে পৰিপূৰ্ণ, আৰু তেওঁবিলাকৰ বহুমূল্যৰ বস্তুৰ সীমা নাই; তেওঁবিলাকৰ দেশ ঘোঁৰাৰে ভৰি আছে, আৰু তেওঁবিলাকৰ ৰথ অসংখ্য। 
\v 8 মূৰ্ত্তিৰে তেওঁবিলাকৰ দেশ পৰিপূৰ্ণ, তেওঁবিলাকে নিজ নিজ হাতে কৰা, নিজ নিজ আঙুলিৰে সজা বস্তুৰ আগত প্ৰণিপাত কৰে।
\v 9 এই হেতুকে সামান্য লোকে তল মুখ কৰিছে, আৰু বৰ লোক নত হৈছে, আৰু তুমি তেওঁবিলাকক ক্ষমা নকৰিবা।
\v 10 যিহোৱাৰ ভয়ানকতাৰ পৰা, আৰু তেওঁ শ্ৰীৰ প্ৰতাপৰ পৰা তোমালোক শিলত সোমোৱা আৰু ধুলিত লুকুৱা।  
\v 11 মানুহৰ ঊৰ্দ্ধদৃষ্টি অৱনত হব; আৰু লোকবিলাকৰ গৰ্ব্ব খৰ্ব্ব হ’ব; সেইদিনা কেবল যিহোৱা উন্নত হ’ব।

\p
\v 12 কিয়নো গৰ্ব্বী, অহঙ্কাৰী, আৰু উন্নত হোৱা সকলোৰে বিৰুদ্ধে বাহিনীবিলাকৰ যিহোৱা এক দিন আহিব, আৰু সকলোৱে নত হ’ব।
\v 13 আৰু সেই দিন লিবানোনৰ ওখ আৰু উন্নত সকলো এৰচ গছ, বাচানৰ সকলো অল্লোন গছৰ, 
\v 14 সকলো ওখ পৰ্ব্বতৰ, আটাইৰ ওখ গিৰিৰ,
\v 15 সকলো ওখ কোঁঠৰ, সকলো দৃঢ় গড়ৰ, 
\v 16 তৰ্চীচৰ সকলো জাহাজৰ, আৰু সকলো মনোহৰ বস্তুৰ অহিতে হ’ব।
\v 17 তাতে মানুহৰ উচ্চতা অৱনত হ’ব, আৰু লোকবিলাকৰ গৰ্ব্ব খৰ্ব্ব হ’ব; সেইদিনা কেৱল যিহোৱা উন্নত হ’ব।
\v 18 আৰু মূৰ্ত্তিবোৰ নিচেকৈ লুপ্ত হ’ব।
\v 19 আৰু যেতিয়া যিহোৱাই পৃথিৱী কঁপাবলৈ উঠিব, তেতিয়া তেওঁৰ ভয়ানকতাৰ পৰা, আৰু তেওঁৰ শ্ৰীৰ প্ৰতাপৰ পৰা লোকবিলাক শিলৰ খোৰোঙত আৰু মাটিৰ গাঁতত সোমাব।
\v 20 যিহোৱাই পৃথিৱা কঁপাবলৈ উঠোঁতে, তেওঁৰ ভয়ানকতাৰ পৰা, আৰু তেওঁৰ শ্ৰীৰ প্ৰতাপৰ পৰালোকে পৰ্ব্বতৰ গুহাত আৰু শিলৰ ফাটত সোমাবৰ মনেৰে, 
\v 21 সেইদিনা মানুহে সেৱা কৰিবৰ অৰ্থে সজা নিজৰ সোণৰ আৰু ৰূপৰ মূৰ্ত্তিবোৰ এন্দুৰ আৰু বাদুলীৰ আগলৈ পেলাই দিব।
\v 22 নাকৰ বিন্ধাত নিশ্বাস থকা মনুষ্যৰ আশ্ৰয় তোমালোকে এৰি যোৱা; কিয়নো সি কিহত গণ্য হ’ব পাৰে?

\c 3
\p
\v 1 কিয়নো চোৱা, বাহিনীবিলাকৰ যিহোৱা প্ৰভুৱে যিৰূচাৰেম আৰু যিহুদাৰ পৰা লাখুটি আৰু লাঠী, অন্নৰূপ গোটেই লাখুটি, আৰু জল ৰূপ গোটেই লাখুটি,
\v 2 বীৰ আৰু যুজাৰু, বিচাৰকৰ্ত্তা আৰু ভাৱবাদী, মঙ্গলতী আৰু বৃদ্ধলোক, 
\v 3 পঞ্চাশপতি আৰু মান্যৱন্ত লোক, মন্ত্ৰী, শিল্পকাৰী, আৰু নিপুণ মায়াবী, এই সকলো দূৰ কৰিব।
\v 4 আৰু মই ল’ৰাবিলাকক তেওঁবিলাকৰ অধিপতি কৰিম, আৰু শিশুবিলাকে তেওঁবিলাকৰ ওপৰত শাসন কৰিব।
\v 5 আৰু প্ৰজাবিলাক প্ৰতিজনে ইজনে সিজনৰ পৰা, আৰু নিজ নিজ চুবুৰীয়াৰ পৰা উপদ্ৰৱ পাব; ল’ৰাই বৃদ্ধৰ অহিতে, আৰু নীহ লোকে মান্যৱন্ত লোকৰ অহিতে গৰ্ব্ব-আচৰণ কৰিব।
\v 6 যেতিয়া কোনো মানুহে নিজ ভাইৰ পিতৃৰ ঘৰত তাক ধৰি ক’ব, “আহাঁ, তোমাৰ বস্ত্ৰ আছে, তুমি আমাৰ ওপৰত অধিপতি হোৱা, এই ধ্বংস হোৱা ৰাজ্য তোমাৰ হস্তগত হওক,”
\v 7 তেতিয়া সেই দিনা দৃঢ়কৈ ক’ব, “মই সুস্থকাৰী নহওঁ; কিয়নো মোৰ ঘৰত আহাৰ আৰু বস্ত্ৰ একোৱেই নাই; এই হেতুকে তোমালোকে প্ৰজাবিলাকৰ ওপৰত মোক অধিপতি নাপাতিবা।”
\v 8 কিয়নো যিৰূচালেম বিনষ্ট আৰু যিহূদা পতিত হৈছে; কাৰণ যিহোৱাৰ প্ৰতাপযুক্ত নয়নৰ ক্ৰোধ জন্মাবলৈ তেওঁবিলাকৰ জিবা আৰু কাৰ্য্য তেওঁৰ বিৰুদ্ধে হৈছে।
\v 9 তেওঁবিলাকৰ মুখ-চোৱা কাৰ্য্যই তেওঁবিলাকৰ অহিতে সাক্ষ্য দিয়ে, আৰু তেওঁবিলাকে নিজ নিজ তেওঁ পাপ গোপন নকৰি চদোমৰ দৰে প্ৰকাশ কৰে। তেওঁবিলাকৰ প্ৰাণৰ সন্তাপ হ’ব; কিয়নো তেওঁবিলাকে নিজৰ অপৰাধ নিজে কৰিলে।  
\v 10 তোমালোকে ধাৰ্ম্মিক লোকৰ বিষয়ে কোৱা, যে, তেওঁবিলাকৰ মঙ্গল হ’ব, কিয়নো তেওঁবিলাকে নিজ নিজ কাৰ্য্যৰ ফল ভোগ কৰিব।
\v 11 দুষ্ট লোকৰ সন্তাপ হ’ব; তাৰ অমঙ্গল হ’ব; কিয়নো তাৰ কাৰ্য্যৰ ফল তাক দিয়া যাব।
\v 12 হায় হায় মোৰ প্ৰজাবিলাক! ল’ৰাবিলাকে তেওঁবিলাকক উপদ্ৰৱ কৰে, আৰু তিৰোতাবিলাকে তেওঁবিলাকৰ ওপৰত প্ৰভুত্ব কৰে। হে মোৰ প্ৰজাবিলাক, তোমালোকক চলাওঁতাবোৰে তোমালোকক ভ্ৰান্ত কৰে, আৰু তোমালোকৰ গমনৰ পথ নষ্ট কৰে।

\p
\v 13 যিহোৱাই প্ৰতিবাদ কৰিবলৈ উঠিছে, আৰু জাতিবিলাকৰ বিচাৰ কৰিবলৈ থিয় হৈছে।
\v 14 যিহোৱাই নিজ প্ৰজাবিলাকৰ বৃদ্ধলোক আৰু অধ্যক্ষবিলাকে সৈতে বিচাৰত উপস্থিত হৈ ক’ব, তোমালোকেই দ্ৰাক্ষাবাৰীখন খাই পোলালা, আৰু দৰিদ্ৰবিলাকৰ পৰা কাঢ়ি নিয়া বস্তু তোমালোকৰ ঘৰতেই আছে.
\v 15 বাহিনীবিলাকৰ যিহোৱা প্ৰভুৱে কৈছে, তোমালোকৰ কি হ’ল, যে, তোমালোকে মোৰ প্ৰজাবিলাকক গুড়ি কৰিছা, আৰু দুখীয়াবিলাকৰ মুখ পিহিছা?

\p
\v 16 যিহোৱাই আৰু কলে, চিয়োনৰ জীয়াৰীবিলাক অহঙ্কাৰী হৈ, নিজ নিজ ডিঙি ফুলাই কামদৃষ্টিৰে ফুৰে, চুটি চুটি কৈ খোজ চলায়, আৰু ভৰিৰে জুনুক জুনুক শব্দ কৰে।
\v 17 এই হেতুকে যিহোৱাই চিয়োনৰ জীয়াৰী বিলাকৰ মুৰ টকলা কৰিব, আৰু সিহঁতৰ গুপ্ত অঙ্গ অনাবৃত কৰিব।
\v 18 সেই দিনা প্ৰভুৱে সিহঁতৰ নেপুৰ, জালী-কটা টুপী, চন্দৰহাৰ, 
\v 19 উন্তি, খাৰু, ওৰণি,
\v 20 কপালি, ভৰিৰ শিকলি, টঙালি, সুগন্ধি দ্ৰব্যৰ টেমা, তাবীজ,
\v 21 আঙঠি নথ,
\v 22 উৎসৱৰ সাজ, চোলা, শাল কাপোৰ, থুনুপাক,
\v 23 হাত-দাপোণ, মিহি শন সূতাৰ বস্ত্ৰ, পাগুৰি, আৰু দীঘল ওৰণি, এই সকলে শোভাৰ বস্ত্ৰ কাঢ়ি ল’ব।
\v 24 তাতে সুগন্ধৰ সলনি দুৰ্গন্ধ, টঙালিৰ সলনি লেজু, পৰিপাটিকৈ ৰখা চুলিৰ সলনি 
টকলা মূৰ, দীঘল পৰিধান বস্ত্ৰৰ সলনি চটৰ কঁকালী, আৰু সৌন্দৰ্যৰ সলনি পোৰা দাগ হ’ব।
\v 25 তোমাৰ পুৰুষবিলাক তৰোৱালৰ দ্বাৰাই, আৰু তোমাৰ বীৰবিলাক ৰণত পতিত হ’ব।
\v 26 চিয়োনৰ ৰাজ-দুৱাৰবোৰে ক্ৰন্দন আৰু বিলাপ কৰিব, আৰু চিয়োন অনাথিনী হৈ মাটিত বহিব।

\c 4
\p
\v 1 সেই দিনা সাত জনি তিৰোতাই এজন পুৰুষক ধৰি ক’ব, আমি আমাৰ নিজৰেই অন্ন খাম, আৰু নিজৰেই কাপোৰ পিন্ধিম; কেৱল তোমাৰ নামেৰে আমাক আখ্যাত হবলৈ দিয়া; তুমি আমাৰ অপমান দুৰ কৰা।
\s ইস্ৰায়েলৰ শেষ শুভগতি।
\p
\v 2 সেই দিনা ইস্ৰায়েলৰ মাজত যিবিলাকে ৰক্ষা পাব, যিহোৱাৰ পোখা তেওঁবিলাকৰ ভূষণ আৰু প্ৰতাপ হ’ব, আৰু পৃথিৱীত উৎপন্ন ফলটি তেওঁবিলাকৰ শোভা আৰু মুকুটস্বৰূপ হ’ব।
\v 3 যেতিয়া প্ৰভুৱে বিচাৰ কৰোঁতা আৰু দগ্ধ কৰোঁতা আত্মাৰ দ্বাৰাই চিয়োনৰ জীয়াৰীবিলাকৰ মল ধুই পেলাব, আৰি যিৰূচালেমৰ মাজৰ পৰা তাৰ তেজ দূৰ কৰি দিব,  
\v 4 তেতিয়া চিয়োনত অৱশিষ্ট থকা, যিৰূচালেমত বাকি থকা, যিৰূচালেমত জীৱনপুস্তকত লিখা প্ৰতিজনে পবিত্ৰ বুলি প্ৰখ্যাত হ’ব।  
\v 5 পাছে যিহোৱাই চিয়োন পৰ্ব্বতৰ সকলো ঠাইৰ ওপৰত, আৰু তাৰ সকলো ধৰ্ম্ম-সভাৰ ওপৰত দিনত মেঘ আৰু ধোণৱা, আৰু ৰাতি জলন্ত অগ্নিশিখা সৃষ্টি কৰিব; কিয়নো সমুদায় প্ৰতাপৰ ওপৰত এখন চন্দ্ৰতাপ হ’ব।
\v 6 আৰু দিনৰ গৰম নিবাৰণ কৰা ছাঁৰ অৰ্থে, আৰু ধুমুহা আৰু বৃষ্টিৰ সময়ত আশ্ৰয় আৰু আঁৰ লোৱা ঠাইৰ অৰ্থে এটি পঁজা হ’ব।
\c 5
\s দ্ৰাক্ষা-বাৰীৰ দৃষ্টান্ত।
\p
\v 1 মোৰ প্ৰিয় উদ্দেশে, তেওঁ দ্ৰাক্ষা-বাৰীবিষয়ক মোৰ প্ৰিয় এটি গীত গাওঁহঁক। অতি উৰ্ব্বৰা কোনো এক পৰ্ব্বতত মোৰ প্ৰিয়ৰ এখন দ্ৰাক্ষা-বাৰী আছিল।
\v 2 তেওঁ তাক খানি খানি তাৰ পৰা শিলবোৰ উলিয়াই পেলালে, তাত উত্তম দ্ৰাক্ষালতা ৰুলে, তাৰ মাজত ওখ ঘৰ সাজিলে, আৰু তাত এটা দ্ৰাক্ষা-কুণ্ডও শিলত খানিলে; পাছে দ্ৰাক্ষাগুটি লগাবলৈ তেওঁ অপেক্ষা কৰি থাকিল, কিন্তু তাত বনৰীয়া দ্ৰাক্ষাগুটি লাগিল।

\p
\v 3 এতিয়া বিনয় কৰো, হে যিৰূচালেম নিবাসীবিলাকআৰু যিহূদাৰ লোক, তোমালোকে মোৰ আৰু মোৰ দ্ৰাক্ষাবাৰীৰ মাজত বিচাৰ কৰা।  
\v 4 মই মোৰ দ্ৰাক্ষাবৰীলৈ যি যি কৰিলোঁ, তাতকৈ আৰু অধিক কি কৰিব পাৰি? মই দ্ৰাক্ষাগুটি লাগিবৰ অপেক্ষাত থাকোঁতে, কিয় তাত বনৰীয়া দ্ৰাক্ষাগুটি লাগিল?
\v 5 এই হেতুকে এতিয়া শুনা, মই মোৰ দ্ৰাক্ষা-বাৰীলৈ যি কৰিম তাক মই তোমালোকক জনাওঁ; মই তাৰ বোৰা গুচাম, তাতে তাক খাই পোলাব; আৰু তাৰ গড় ভাঙি তাক গছকিবলৈ দিম।
\v 6 মই তাক উচ্ছন্ন কৰিম; তাৰ লতাবোৰ কলম দিয়া নাযাব, আৰু তাত কোৰ মৰা নাযাব, কিন্তু তাত কাঁইট গছ আৰু কাঁইটিয়া বনৰ হাবি হ’ব; আৰু তাৰ ওপৰত বৃষ্টি নবৰ্ষাবলৈ মই মেঘক আজ্ঞা কৰিম। 
\v 7 কিয়নো ইস্ৰায়েল বংশই বাহিনীবিলাকৰ যিহোৱাৰ দ্ৰাক্ষা-বাৰী, আৰু যিহূদাৰ লোকবিলাকেই তেওঁৰ এক মনুৰম্য পুলি; তেওঁ ন্যায়লৈ বাট চাই আছিল, কিন্তু চোৱা, অত্যাচাৰ ঘটিল; আৰু ধাৰ্ম্মিকতালৈ অপেক্ষা কৰিছিল, কিন্তু চোৱা, চিঞৰ-বাখৰ হ’ল।

\s ইস্ৰায়েলৰ নানা দোষ; তেওঁবিলাকে ভোগ কৰিব লগীয়া দণ্ড।
\p
\v 8 কোনো শূন্য ঠাই নথকাকৈ তোমালোকে দেশত অকলে থাকিবলৈ নোপোৱালৈকে, ঘৰত ঘৰ লগোৱা, আৰু পথাৰত পথাৰ যোগ দিয়া যি তোমালোক, তোমালোকৰ সন্তাপ হ’ব।
\v 9 বাহিনীবিলাকৰ যিহোৱাই মোক স্পষ্টকৈ কৈছে, যে, নিশ্চয়ে অনেক ঘৰ, এনে কি, ডাঙৰ আৰু সুন্দৰ ঘৰবোৰ কোনো প্ৰাণী নথকাকৈ ধ্বংস হ’ব।
\v 10 কিয়নো দ্ৰাক্ষা-বাৰীৰ দহ বিঘা মাটিয়ে এক বৎ দ্ৰাক্ষাৰস উৎপন্ন কৰিব আৰু এক হোমৰ কঠীয়াই এক ঐফা শস্য উৎপন্ন কৰিব। 
\v 11 যিবোৰে সুৰাপানত আলক্ত হবলৈ অতি ৰাতিপুৱাতে উঠে, যিবোৰে দ্ৰাক্ষাৰসেৰে মতলীয়া নকৰে মানে বহু ৰাতিলৈকে থাকে, সিহঁতৰ সন্তাপ হ’ব।
\v 12 সিহঁতৰ ভোজ আয়োজন বীণা, নেবল, খঞ্জৰী, বাঁহী, আৰু দ্ৰাক্ষাৰস; কিন্তু সিহঁতে যিহোৱাৰ কাৰ্য্যলৈ মন নকৰে, তেওঁৰ ক্ৰিয়া বিবেচনা নকৰে। 

\p
\v 13 এই হেতুকে জ্ঞানৰ অভাৱত মোৰ প্ৰজাবিলাকক দেশান্তৰলৈ নিয়া হৈছে। তেওঁবিলাকৰ মান্যৱন্ত লোক ভোকাতুৰ হৈছে, আৰু তেওঁবিলাকৰ লোকসমুহক পিয়াহে শুহিছে।
\v 14 এই নিমিত্তে চিয়োলে নিজৰ অভিলাষ বঢ়াই অপৰিমিতৰূপে নিজৰ মুখ মেলিছে, আৰু যিৰূচালেমৰ আদৰণীয়বিলাক, লোকসমূহ, আড়ম্বৰ, আৰু তাত আনন্দ কৰোঁতাজন তালৈ নামি গৈছে। 
\v 15 আৰু সামান্য লোকে তলমুখ কৰিছে, বৰ লোক নত হৈছে, আৰু অহঙ্কাৰীবোৰৰ দৃষ্টি নত হৈছে; 
\v 16 কিন্তু বাহিনীবিলাকৰ যিহোৱাৰ বিচাৰ উন্নত হৈছে, আৰু পবিত্ৰ ঈশ্বৰ ধাৰ্ম্মিকতাত পবিত্ৰীকৃত হৈছে।
\v 17 আৰু মেৰ পোৱালীবোৰে নিজৰ চৰণীয়া পথাৰত চৰাৰ দৰে চৰিছে, আৰু ভ্ৰমি ফুৰোঁতাবিলাকে হৃষ্ট-পুষ্টবিলাকৰ ধ্বংস ঠাই ভোগ কৰিছে।

\p
\v 18 যিবোৰ অসাৰতাৰূপ লেজুৰে অপৰাধ আৰু ৰছীৰে গাড়ী টনাৰ দৰে পাপ টানি নিয়ে, 
\v 19 যিবোৰে কয়, যে, তেওঁ বেগ কৰক, আমি দেখিবৰ নিমিত্তে তেওঁ নিজ কাৰ্য্য শীঘ্ৰে কৰক, আৰু আমি জানিবৰ নিমিত্তে ইস্ৰায়েলৰ পবিত্ৰ জনাৰ কল্পনা উপস্থিত হওক, সিহঁতৰ সন্তাপ হ’ব।
\v 20 যিবোৰে বেয়াক ভাল আৰু ভালক বেয়া বোলে, পোহৰক আন্ধাৰ আৰু আন্ধাৰক পোহৰ বোধ কৰে, মিঠাক তিতা আৰু তিতাক মিঠা জ্ঞান কৰে, সিহঁতৰ সন্তাপ হ’ব।
\v 21 যিবোৰে নিজ নিজ দৃষ্টিত জ্ঞানবান, আৰু নিজ নিজ জ্ঞানত বুদ্ধিমান, সিহঁতৰ সন্তাপ হ’ব।
\v 22 যিবোৰে দ্ৰাক্ষাৰস পান কৰাত বীৰ, সুৰা মিহলী কৰাত পৰাক্ৰমী, সিহঁতৰ সন্তাপ হ’ব।
\v 23 সিহঁতে ভেঁটীৰ নিমিতে দুষ্টক নিৰ্দ্দোষী কৰে, আৰু ধাৰ্ম্মিকবিলাকৰ পৰা ধাৰ্ম্মিকতা দূৰ কৰে।

\p
\v 24 এই হেতুকে জুইৰ জিবাই যেনেকৈ নৰা গ্ৰাস কৰে, আৰু অগ্নিশিখাত যেনেকৈ শুকান ঘাঁহ ভষ্ম হৈ যায়, তেনেকৈ সিহঁতৰ মূল পচা কাঠৰ নিচিনা হ’ব, আৰু সিহঁতৰ ফুল ধুলিৰ নিচিনাকৈ উড়ি যাব; কিয়নো সিহঁতে বাহিনীবিলাকৰ যিহোৱাৰ ব্যৱস্থা অগ্ৰাহ্য কৰিলে, আৰু ইস্ৰায়েলৰ পবিত্ৰ জনাক তুচ্ছজ্ঞান কৰিলে।
\v 25 এই হেতুকে নিজ প্ৰজাবিলাকৰ বিৰুদ্ধে যিহোৱাৰ ক্ৰোধ প্ৰজলিত হ’ল, আৰু তেওঁ তেওঁবিলাকৰ অহিতে হাত মেলি তেওঁবিলাকক প্ৰহাৰ কৰিলে; তাতে পৰ্ব্বতবোৰ কঁপিল, আৰু বাটৰ মাজত শৱবোৰ জাবৰৰ নিচিনা হ’ল। তথাপি এই সকলোতো তেওঁৰ ক্ৰোধ থমা নাই,

\p
\v 26 তেওঁ দূৰৈৰ পৰা জাতিবিলাকৰ নিমিত্তে নিচান তুলিব, আৰু পৃথিৱীৰ অন্তৰে পৰা সিহঁতৰ নিমিত্তে সুহুৰি মাৰিব; তাতে সিহঁত বেগী হৈ শীঘ্ৰে আহিব!
\v 27 সিহঁতৰ মাজত কোনেও ক্লান্ত নহব, নাইবা উজুটি নাখাব, আৰু সিহঁতৰ কটিবন্ধন সুলকি নাযাব, আৰু জোতাৰ ৰছীও নিছিগিব।
\v 28 সিহঁতৰ কাড় চোকা, আৰু আটাই ধনু ভিৰোৱা; ঘোঁৰাবোৰৰ খুৰা চকমকি পাথৰৰ নিচিনা গণিত হ’ব; আৰু সিহঁতৰ চক্ৰবোৰ বা’মৰলী বতাহৰ নিচিনা হ’ব; 
\v 29 সিহঁতৰ গৰ্জ্জন সিংহৰ গৰ্জ্জনৰ নিচিনা হ’ব; সিহঁতে যুবা সিংহৰ দৰে গুঁজৰিব এনে কি, সিহঁতে গুৰ্জ্জৰি চিকাৰ ধৰি নিৰাপদে লৈ যাব। উদ্ধাৰ কৰোতা কোনো নহ’ব।  
\v 30 সেই দিনা সিহঁতে তেওঁবিলাকৰ বিৰুদ্ধে সমুদ্ৰৰ গৰ্জ্জন নিচিনাকৈ গৰ্জ্জিব, তাতে কোনোৱে যদি ভূমিলৈ চায় পঠায়, তেন্তে কেৱল অন্ধকাৰ আৰু সঙ্কট দেখিব, আৰু তাৰ মেঘ-মণ্ডলত পোহৰ আন্ধাৰময় হ’ব।
\c 6
\s কাৰ্য্যত নিযুক্ত হোৱা যিচয়াৰ দৰ্শন।
 \p
\v 1 উজ্জিয়া ৰজাৰ মৃত্যু হোৱা বছৰত, মই প্ৰভুক উচ্চ আৰু উন্নত সিংহাসনত বহি থকা দেখিলোঁ; তেওঁৰ ৰাজবস্ত্ৰৰ আঁচলে গোটেই মন্দিৰ জুৰি লৈছিল।
\v 2 তেওঁৰ ওচৰৰ উচ্চস্থানত চিৰাফবিলাক থিয় হৈ আছিল; তেওঁবিলাক প্ৰতিজনৰ ছখন ছখন দেউকা আছিল; তেওঁবিলাকে তাৰ দুখনেৰে নিজ নিজ মুখ ঢাকে, দুখনেৰে চৰণ ঢাকে, আৰু দুখনেৰে উৰি যায়।
\v 3 পাছে তেওঁবিলাকে পৰস্পৰে মাতি ক’লে, পবিত্ৰ, পবিত্ৰ, পবিত্ৰ, বাহিনীবিলাকৰ যিহোৱা, গোটেই পৃথিৱী তেওঁৰ মহিমাৰে পৰিপূৰ্ণ।” 
\v 4 তেতিয়া মাত লগোৱা জনৰ মাতত দুৱাৰডলিৰ তলত ঠাইবোৰ কঁপিবলৈ ধৰিলে, আৰু গৃহটিও ধোঁৱাৰে পৰিপূৰ্ণ হ’ল। 
\v 5 তাতে মই কলোঁ, হায় হায়, মই নষ্ট হ’লোঁ, কিয়নো মই অশুচি ওঠৰ মানুহ, আৰু অশুচি ওঁঠ থকা লোকৰ মাজত বাস কৰিছোঁ; কাৰণ মই নিজ চকুৰে বাহিনীবিলাকৰ ৰজা যিহোৱাক দেখিবলৈ পালোঁ। 

\p
\v 6 পাছে সেই চিৰাফবিলাকৰ মাজৰ এজনে যজ্ঞ-বেদীৰ পৰাচেপেনাৰে এটা আঙঠা লৈ মোৰ গুৰিলৈ উড়ি আহিল।
\v 7 আৰু তেওঁ তাক মোৰ মুখত লগাই ক’লে, চোৱা, ইয়াক তোমাৰ ওঁঠত লগোৱা হ’ল; এতেকে তোমাৰ অপৰাধ গুচিল, আৰু তোমাৰ পাপ মোচন হ’ল।
\v 8 পাছে মই প্ৰভুৰ মাত শুনিবলৈ পালোঁ, চাওক, মই আছোঁ মোক পঠাওক।
\v 9 তেতিয়া তেওঁ মোক ক’লে, তুমি সেই জাতিৰ ওচৰলৈ গৈ কোৱা, তোমালোকে শুনি থাকা, কিন্তু নুবুজিবা; আৰু চাই থাকা, কিন্তু নাজানিবা।
\v 10 তুমি সেই জাতিৰ মন ভোতোহা কৰা, কাণ গধুৰ কৰা, আৰু তেওংবিলাকৰ চকু লেও দি বন্ধ কৰা; নকৰিলে, তেওঁবিলাকে চকুৰে দেখি, কাণেৰে শুনি, আৰু মনেৰে বুজি মন পালটাই সুস্থ হ’ব।
\v 11 তেতিয়া মই সুধিলোঁ, হে প্ৰভু, কিমান সময়? তেওঁ উত্তৰ কৰিলে, যেতিয়ালৈকে নগৰবোৰৰ নিবাসী নোহোৱাকৈ, আৰু ঘৰবোৰ মানুহ নোহোৱাকৈ উচ্ছন্ন নহ’ব, আৰু ভূমি নিচেকৈ ধ্বংস নহব,
\v 12 যিহোৱাই মনুষ্যক বহুত দূৰলৈ নিনিব, আৰু দেশৰ মাজত অনেক পৰিত্যক্ত ঠাই নহ’ব, তেতিয়ালৈকে।
\v 13 যদিও তাৰ দহ অংশৰ এক অংশ থাকে, তথাপি সেয়ে পুনৰায় বিনষ্ট হ’ব; কিন্তু যেনেকৈ এলা আৰু অল্লোন গছ কটা হলেও, তাৰ মুঢ়া থাকে, তেনেকৈ সেই জাতি মুঢ়াস্বৰূপে এক পবিত্ৰ বংশ থাকিব।
\c 7
\s যিচয়াই আহজৰ লগত সাক্ষাৎ হোৱা, আৰু তাৰ ফল।
\p
\v 1 উজ্জিয়াৰ নাতি যোথামৰ পুত্ৰ যিহূদাৰ আহজ ৰজাৰ ৰাজত্বৰ কালত, অৰামৰ ৰচীন ৰজা আৰু ৰমলিয়াৰ পুত্ৰ ইস্ৰায়েলৰ পেকহ ৰজা, এই দুজন ৰজাই যিৰূচালেমৰ বিৰুদ্ধে যুদ্ধ কৰিবলৈ আহিল; কিন্তু তাক পৰাজয় কৰিৱ নোৱাৰিলে। 
\v 2 সেই সময়ত অৰামে ইফ্ৰয়িম সৈতে যোগ দিছে, এই কথা দায়ূদৰ বংশৰ লোকক কোৱা হ’ল; তাতে বতাহত কাঠনিৰ গছ লৰাৰ দৰে তেওঁৰ মন আৰু তেওঁৰ প্ৰজাবিলাকৰো মন লৰিল।  
 
\p
\v 3 তেতিয়া যিহোৱাই যিচয়াক ক’লে, তুমি আৰু তোমাৰ পুত্ৰ চাৰ-যাবূচ ওপৰ-পুখুৰীৰ নলাৰ মুখত, ধোবা-পথাৰৰ ৰাজ-আলিত আহজৰ সাক্ষাত হ’বৰ অৰ্থে ওলাই যোৱা।
\v 4 আৰু তেওঁক এই কথা ক’বা যে, সাৱধান সুস্থিৰ হোৱা; ধোঁৱাই থকা কাঠৰ এই দুই মুৰলৈ, ৰচীন ও অৰামৰ, আৰু ৰমলিয়াৰ পুতেকৰ ক্ৰোধাগ্নিলৈ ভয় নকৰিবা, আৰু তোমাৰ কোমল মনক দ্ৰৱ হ’বলৈ নিদিবা। 
\v 5 অৰাম, ইফ্ৰয়িম, আৰু ৰমলিয়াৰ পুতেকে তোমাৰ অহিতে কুমন্ত্ৰণা কৰি কৈছে,
\v 6 আঁহা, আমি যিহূদাৰ বিৰুদ্ধে উঠি গৈ তাক ক্লেশত পেলাও, আৰু নিজৰ নিমিত্তে তাক পৰাজয় কৰি তাৰ ভিতৰত টাবেলৰ পুত্ৰক ৰজা পাতো।
\v 7 এই কাৰণে প্ৰভু যিহোৱাই এইদৰে কৈছে, সেয়ে স্থিৰ নহ’ব, আৰু সিদ্ধও নহ’ব।
\v 8 কিয়নো অৰামৰ মূৰ দম্মেচকৰ মূৰ ৰচীন, আৰু পয়শষ্টি বছৰৰ ভিতৰত জাতি নোহোৱাকৈ ইফ্ৰয়িম ডোখৰ ডোখৰ হ’ব।  
\v 9 আৰু ইফ্ৰয়িমৰ মূৰ চমৰীয়া, আৰু চমৰীয়াৰ মূৰ ৰমলিয়াৰ পুতেক। যদি তোমালোকে বিশ্বাস নকৰা, তেন্তে নিশ্চয়ে তোমালোকো থিৰে থাকিব নোৱাৰিবা। 

\p
\v 10 যিহোৱাই আহজক আকৌ ক’লে,
\v 11 তুমি তোমাৰ ঈশ্বৰ যিহোৱাৰ পৰা কোনো এক চিন খোজা; অধ:স্থান বা উৰ্দ্ধ্বস্থানত তাক খোজা।
\v 12 কিন্তু আহজে ক’লে মই নোখোজোঁ, যিহোৱাক পৰীক্ষা নকৰোঁ।
\v 13 তাতে ভাৱবাদীয়ে ক’লে, হে দায়ুদৰ বংশ, অতিয়া শুনা, মানুহক বিৰক্ত কৰা সৰু কথা হেন ভাবি, মোৰ ঈশ্বৰকো বিৰক্ত কৰিবানে?
\v 14 এই হেতুকে প্ৰভুৱে নিজে তোমালোকক এক চিন দিব; চোৱা, যুৱতীজনি গৰ্ভৱতী হৈ এটি পুত্ৰ প্ৰসৱ কৰিব, আৰু তেওঁৰ নাম ইম্মানুৱেল (আমাৰ লগত ঈশ্বৰ) ঈশ্বৰ ৰাখিব।
\v 15 বেয়াক অগ্ৰাহ্য কৰিবলৈ, আৰু ভালক গ্ৰহন কৰিবলৈ তেওঁ জ্ঞান নোপোৱালৈকে দধি আৰু মধু খাব।
\v 16 কিয়নো ল’ৰাটিয়ে বেয়াক অগ্ৰাহ্য আৰু ভালক গ্ৰহণ কৰিবৰ নৌ পাওঁতেই, তুমি যি দেশৰ দুজন ৰজালৈ ভয় কৰিছা, সেই দেশ পৰিত্যক্ত হ’ব।
\v 17 যিহূদাৰ পৰা ইফ্ৰয়িম বিচ্ছেদ হোৱাৰ পৰা যেনেকুৱা কাল কেতিয়াও হোৱা নাই, যিহোৱাই তোমালৈ আৰু তোমাৰ প্ৰজাবিলাকলৈ, আৰু তোমাৰ পিতৃ-বংশলৈ তেনেকুৱা কাল অৰ্থাৎ অচূৰৰ ৰজাক আনিব।

\p
\v 18 সেই কালত যিহোৱাই মিচৰ দেশৰ সুতীবোৰৰ দাঁতিত থকা মাখি আৰু অচূৰ দেশৰ ভোমোৰালৈ সুহুৰিয়াব।
\v 19 তাত সিহঁত আহি উচ্ছন্ন হোৱা উপত্যকাবোৰত, শিলৰ ফাটবোৰত, সকলো কাঁইটনিত, আৰু সকলো চৰণীয়া পথাৰত আটাইবোৰ পৰি থাকিব।

\p
\v 20 সেই দিনা প্ৰভুৱে নদীৰ সিপাৰৰ পৰা কেৰেয়ালৈ অনা অচূৰীয়া ৰজাস্বৰুপ খুৰেৰে মুৰৰ চুলি আৰু ভৰিৰ নোম খুৰাব, আৰু তাৰে ডাঢ়িও খুৰাই পেলাব।

\p
\v 21 সেই দিনা এটা মানুহে এজনি চেঁউৰী গৰু দুজনী ভেৰা পুহিব,  
\v 22 আৰু সিহঁতে দিয়া বিস্তৰ গাখীৰ কাৰণে দধি ভোজন কৰিব; কিয়নো দেশৰ মাজত অৱশিষ্ট থকা প্ৰতিজনে দধি আৰু মৌ-জুল খাব।

\p
\v 23 আৰু যি যি ঠাইত হাজাৰ টকাৰ মূল্যৰ হাজাৰ দ্ৰাক্ষালতা আছে, সেইবোৰ ঠাই সেইদিনা কাঁইটীয়া বনআৰু কাঁইট গছৰ হাবি হ’ব।
\v 24 মানুহে কাঁড়-ধনু হাতত লৈ সেই ঠাই লৈ যাব; কিয়নো সমুদায় দেশতে কাঁইটীয়া বন আৰু কাঁইট গছৰ হাবি হ’ব। 
\v 25 আৰু যিবোৰ পৰ্ব্বত এতিয়াও কোৰেৰে কোৰা হয়, কাঁইটীয়া বন আৰু কাঁইট গছৰ হাবিৰ ভয়ত তেতিয়া তুমি সেই পৰ্ব্বতলৈ নাযাবা; কিন্তু সেয়ে গৰু মেলি চৰোৱা আৰু ভেৰাই গছকা ঠাই হ’ব। 
\s যিচয়াই এটি চিন দেখুউৱা। অচূৰীয়াহঁতৰ আক্ৰমণ। আহিব লগা আভিষিক্ত জন।
 \c 8
\p
\v 1 পাছে যিহোৱাই মোক ক’লে, তুমি এখন ডাঙৰ ফলি লৈ চলিত আখৰেৰে মহেৰচালল-হচ-বজ (বেগাই লুট কৰ, চিকাৰলৈ লৰ ধৰ) বুলি লিখা;
\v 2 আৰু মই প্ৰমাণৰ অৰ্থে উৰিয়া পুৰোহিত আৰু যিবেৰেখিয়াৰ পুত্ৰ জখৰিয়া, এই দুজন বিশ্বাসী সাক্ষী লম।
\v 3 পাছে মই ভাববাদিনীত গমন কৰিলত তেওঁ গৰ্ভৱতী হৈ এটি পুত্ৰ প্ৰসৱ কৰিলে।
\v 4 কিয়নো, লৰাটিয়ে আই বোপাই বুলি মাতিবলৈ নৌ জানোতেই, দম্মেচকৰ ধন-সম্পত্তি আৰু চমৰীয়াৰ লুটদ্ৰব্য অচূৰ ৰজাৰ আগে আগে বৈ নিয়া হ’ব।  

\p
\v 5 পাছে যিহোৱাই মোক আকৌ এবাৰ ক’লে,
\v 6 এই জাতিয়ে ধীৰে ধীৰে বৈ যোৱা চীলোহৰ পানী অগ্ৰাহ্য কৰি, ৰচীন আৰু ৰমলিয়াৰ পুতেকৰ বিষয়ে আনন্দ কৰিছে।
\v 7 এই কাৰণে চোৱা, প্ৰভুৱে নদীৰ প্ৰৱল আৰু প্ৰচুৰ জলসমুহস্বৰুপে অচূৰীয়া ৰজা আৰু তেওঁৰ সকলো প্ৰতাপ তেওঁবিলাকৰ ওপৰলৈ আনিব; সি বাঢ়ি আটাই খাল পূৰ কৰিব, আৰু গোটেই পাৰৰ ওপৰেদি বাগৰি যাব।
\v 8 আৰু সি বেগেৰে বৈ যিহোদাৰ দেশত সোমাবগৈ: সি উফন্দি বাঢ়ি বাঢ়ি তাৰ মাজেদি যাব; সি ডিঙিলৈকে উঠিব; হে ইম্মানূৱেল, তাৰ ডেউকাৰ বিস্তাৰে তোমাৰ দেশ প্ৰস্থ জুৰিব।

\p
\v 9 হে জাতিবিলাক, হুৰামুৰা কৰা, কিন্তু ডোখৰ ডোখৰ হ’বা; হে সকলো দূৰ দেশীয় লোক, কাণ পাতা, সুসজ্জিত হোৱা, কিন্তু ডোখৰ ডোখৰ হ’বা।
\v 10 মন্ত্ৰণা কৰা, কিন্তু সেয়ে বিফল হ’ব; আৰু কথা কোৱা, কিন্তু সেয়ে নৰব; কিয়নো আমাৰ লগত ঈশ্বৰ আছে।
\v 11 কাৰণ যিহোৱা মোৰ ওপৰত প্ৰবল হাত ৰাখি, আৰু এই জাতিৰ পদত গমন নকৰিবলৈ আদেশ দিমোক এই দৰে ক’লে,
\v 12 এই জাতিয়ে যি সকলো বিষয়ে, ৰাজদ্ৰোহ! এই বুলি কয়, সেই সকলো বিষয়ে, ৰাজদ্ৰোহ! বুলি তোমালোকে নকবা, আৰু সিহঁতে ভয় পোৱা বিষয়ত ভয় নকৰিবা, আৰু ত্ৰাসযুক্ত নহবা। 
\v 13 তোমালেকে বাহিনীবিলাকৰ যিহোৱাকেই পবিত্ৰ বুলি মানা; তেৱেঁই তোমালোকৰ ভয় আৰু ত্ৰাসৰ ভুমি হওক।
\v 14 সেয়ে হ’লে তেওঁ পবিত্ৰ আশ্ৰয় হ’ব, কিন্তু ইস্ৰায়েলৰ দুই বংশলৈ উজুটি খোৱা শিল আৰু বিঘিনি জন্মাওঁতা শিল হ’ব, যিৰুচালেম নিবাসী লোকৰ নিমিত্তে খোৰোচা আৰু ফান্দস্বৰুপ হ’ব।
\v 15 তাতে তেওঁবিলাকৰ মাজৰ অনেকে তাত উজুতি খাই পৰি ভগ্ন হ’ব, আৰু ফান্দত লাগি ধৰা পৰিব।

\p
\v 16 তুমি সাক্ষ্যৰ কথাখিনি বন্ধ কৰা, মোৰ শিষ্যবিলাকৰ অন্তৰত মোহৰ মাৰি থোৱা।
\v 17 যি জনাই যাকোবৰ বংশৰ পৰা নিজৰ মুখ ঢাকি ৰাখিছে, মই সেই যিহোৱালৈ বাট চাম, আৰু তেওঁ লৈ অপেক্ষা কৰিম।
\v 18 চোৱা, মই, যিহোৱাই মোক দিয়া মোৰ সন্তানবিলাক, ইস্ৰায়েলৰ মাজত চিয়োন পৰ্ব্বত-নিবাসী বাহিনীবিলাকৰ যিহোৱাৰ নিৰুপিত চিন আৰু অদ্ভুত লক্ষণস্বৰূপ। 

\p
\v 19 আৰু ভূত পোহোঁতা, গুণমন্ত্ৰ জানোতা, চিঁচিঁয়াওঁতা, আৰু ভোনভোনাওঁতাবিলাকৰ গুৰিত তোমালোকে সোধা, এই বুলি কোনোৱে তোমালোকক ক’ব, তেতিয়া ক’বা, লোকবিলাকে জানো নিজ ঈশ্বৰক নুসুধিব? তেওঁবিলাকে জীয়াবিলাকৰ অৰ্থে মৃতবোৰক সুধিব?
\v 20 ব্যৱস্থা আৰু সাক্ষ্যক সোধা; এই বাক্য অনুসাৰে যদি লোকবিলাকে নকয়, তেন্তে নিশ্চয়ে তেওঁবিলাকলৈ প্ৰভাত নহ’ব।
\v 21 আৰু তেওঁবিলাক দুখিত ও ক্ষুধিত হৈ দেশৰ মাজেদি যাব, আৰু ভোক লাগিলে সিবিলাকে ৰাগ কৰিনিজ ৰজা আৰু নিজ ঈশ্বৰৰ নামেৰে শাও দিব।
\v 22 তেওঁবিলাকে ওপৰলৈ দৃষ্টি কৰিব, আৰু পৃথিৱীলৈ চাব; আৰু চোৱা, সঙ্কত, আন্ধাৰ, আৰু দুখ দিওঁতা অন্ধকাৰ; আৰু ঘোৰ আন্ধাৰৰ মাজলৈ তেওঁবিলাকক খেদোৱা হ’ব।

\c 9
\p
\v 1 কিন্তু যি দেশ দুখত আছিল, তাত আন্ধাৰ নাথাকিব। তেওঁ আগৰ কালত জবূলূন আৰু নপ্তালী দেশক নীহ অৱস্থালৈ আনিছিল, কিন্তু অন্তিম কালত সমুদ্ৰ ওচৰৰ পথ, যৰ্দ্দনৰ পাৰ, জাতিবিলাকৰ গালীল মৰ্য্যদাৱন্ত কৰিলে।
\v 2 যি জাতি আন্ধাৰত ফুৰিছিল, তেওঁবিলাকে মহাজ্যোতি দেখিবলৈ পাল; যিবিলাকে মৃত্যৰ ছায়াৰ দেশত বাস কৰিছিল, তেওঁবিলাকৰ ওপৰত দীপ্তি প্ৰকাশিত হ’ল।
\v 3 তুমি সেই জাতিক বৃদ্ধি কৰিলা, তুমি তেওঁবিলাকৰ আনন্দ বঢ়ালা; শস্য দোৱাৰ সময়ত আনন্দ কৰা আৰু লুটদ্ৰব্য ভাগ-বাঁটি লোৱাৰ উল্লাস কৰাৰ দৰে তেওঁবিলাকে তোমাৰ সাক্ষাতে আনন্দ কৰে।
\v 4 কিয়নো তুমি মিদিয়নৰ দিনত কৰা নিচিনাকৈ তেওঁবিলাকৰ ভাৰ স্বৰূপ যুৱলি,তেওঁবিলাকৰ কাদ্ধৰ কানমাৰি, আৰু তেওঁবিলাকৰ উপদ্ৰৱকাৰী দণ্ড ভাঙি পেলালা।
\v 5 কাৰণ ঘোৰ যুদ্ধত সুসজ্জিত থকা সৈন্যৰ সকলো প্ৰকাৰৰ সাজ আৰু তেজেৰে লেটিপেটি হোৱা পোচাক জুইৰ খৰি কৰি পোৰা যাব।
\v 6 কিয়নো আমালৈ এটি লৰা জন্মিল, আমাক এটি পুত্ৰ দান কৰা হ’ল; আৰু তেওঁৰ কান্ধত শাসন ভাৰ অৰ্পিত হ’ব, আৰু তেওঁ আশ্চৰ্য্য, মন্ত্ৰী, পৰাক্ৰমী ঈশ্বৰ, অন্তকালস্থায়ী পিতৃ, আৰু শান্তিৰাজ নামে প্ৰখ্যাত হ’ব।
\v 7 এতিয়াৰ পৰা চিৰকাললৈ সুবিচাৰ আৰু ধাৰ্ম্মিকতাৰ দ্বাৰাই সুবিচাৰ আৰু ধাৰ্ম্মিকতাৰ দ্বাৰাই দায়ুদৰ সিংহাসনআৰু ৰাজ্য সুস্থিৰ আৰু দৃঢ় কৰিবলৈ, সেই সিংহাসনত আৰু ৰাজ্যত তেওঁৰ শাসন আৰু শান্তি বৃদ্ধিৰ শেষ নহ’ব। বাহিনীবিলাকৰ যিহোৱাৰ মৰ্য্যদা ৰখা উৎসাহে ইয়াক সিদ্ধ কৰিব।
\s যিহোৱাৰ মেলা বাহু।
\p
\v 8 প্ৰভুৱে যাকোবৰ অহিতে এটি বাক্য পঠালে; সেয়ে ইস্ৰায়েলৰ ওপৰত পৰিল।
\v 9 সকলো লোকে, অৰ্থাৎ ইফ্ৰয়িম চমৰিয়া-নিবাসীবিলাকে তাক জানে; তথাপিও সিহঁতে দৰ্পেৰে আৰু মনৰ গৰ্ব্বেৰে কয়,
\v 10 ইটাবোৰ খহি পৰিল হয়, কিন্তু আমি কটা শিলেৰে গাঁথিম; ডিমৰু গছবোৰ কটা হল হয়, কিন্তু আমি তাৰ সলনি এৰচ কাঠ লগাম।
\v 11 এই হেতুকে যিহোৱাই তাৰ অহিতে ৰচীনৰ বৈৰীবোৰক উন্নত কৰিলে, আৰু তাৰ নিজৰ শত্ৰূবোৰক উচটালে।
\v 12 আগফালে অৰাম, পাছফালে পলেষ্ঠীয়াবিলাক থাকি মেলা মুখেৰে ইস্ৰায়েলক গ্ৰাস কৰিলে।এই সকলোতো তেওঁৰ ক্ৰোধ থমা নাই; কিন্তু তেওঁৰ হাত এতিয়াও মেলা হৈ আছে।
\p
\v 13 তথাপিও লোকবিলাকে তেওঁবিলাকক প্ৰহাৰ কৰা জনীলৈ ঘুৰা নাই, আৰু তেওঁবিলাকে বাহিনীবিলাকৰ যিহোৱাক বিচৰা নাই।
\v 14 এই হেতুকে যিহোৱাই একে দিনতে ইস্ৰায়েলৰ পৰা মুৰ আৰু নেগুৰ, খাজুৰ পাত আৰু খাগৰি কাটি পেলাইছে।
\v 15 বৃদ্ধ আৰু মান্যৱন্ত লোকেই সেই মুৰ, আৰু মিছা শিক্ষা দিওঁতা ভাববাদীয়েই সেই নেগুৰ।
\v 16 কাৰণ এই লোকবিলাকক চাওঁতাবিলাকেই সিহঁতক ভ্ৰান্ত কৰে.আৰু তেওঁবিলাকৰ দ্বাৰাই চালিত হোৱা লোকবিলাক বিনষ্ট হয়।
\v 17 এই হেতুকে প্ৰভুৱে সিহঁতৰ যুবাবিলাকত আনন্দ নকৰিব, আৰু সিহঁতৰ পিতৃহীন আৰু বিধবাবিলাকক দয়া নকৰিব; কিয়নো সিহঁতৰ প্ৰত্যেকেই অধৰ্ম্মী আৰু কুকৰ্ম্মী, আৰু প্ৰত্যেক মুখে মুৰ্খ কথা কয়। এই সকলোতো তেওঁৰ ক্ৰোধ থমা নাই; কিন্ত তেওঁৰ হাত এতিয়াও মেলা হৈয়ে আছে।
\p
\v 18 কিয়নো দুষ্টতাই অগ্নিৰ দৰে পুৰি, কাঁইট গছৰ হাবি ভষ্ম কৰে; এনে কি, কাঠনি ডাঠ হাবিত জুই জ্বলি, তাৰ ডাঠ ধোঁৱা স্তম্ভ হৈ ওপৰলৈ উঠি যায়।
\v 19 বাহিনীবিলাকৰ যিহোৱাৰ ক্ৰোধত দেশ ধংস হল; লোকবিলাকো অগ্নিৰ আহাৰ স্বৰূপ হল; কোনেও নিজৰ ভায়েকক দয়া নকৰে।
\v 20 আৰু সিহঁতে সোঁ হাতেৰে ছিৰি খায়, তথাপিও ভোক নপলায়; আৰু বাঁও হাতেৰে ভোজন কৰে, তথাপিও সিহঁত তৃপ্ত নহয়; সিহঁত প্ৰতিজনে নিজ নিজ বাহিছনীৰ মঙহ খায়।
\v 21 মনচিয়ে ইফ্ৰয়িমক, আৰু ইফ্ৰয়িমে মনচিক খাইছে, আৰু দুয়ো একে-লগে যিহূদাক আক্ৰমণ কৰিছে। এই সকলোতো তেওঁৰ ক্ৰোধ থমা নাই; কিন্তু তেওঁৰ হাত এতিয়াও মেলা হৈয়ে আছে।
\c 10
\p
\v 1 বিধৱাবিলাকক নিজৰ লুটদ্ৰব্য, আৰু পিতৃহীনবিলাকক নিজ চিকাৰৰ বস্তু কৰিবৰ নিমিত্তে সুবিচাৰপথৰ পৰাদৰিদ্ৰক দুৰ কৰিবলৈ, আৰু মোৰ প্ৰজাবিলাকৰ দুখিয়া লোকৰ স্বত্ব গুচাবলৈ,
\v 2 যিবিলাকে অন্যায় বিধি স্থাপন কৰে, আৰু যি লিখকবিলাকে ক্লেশ দায়ক আজ্ঞা লিখে, সিবিলাকৰ সন্তাপ হ’ব।
\v 3 প্ৰতিফল দিয়া দিনা, দুৰৰ পৰা বিনাশৰ দিনা তোমালোকে কি কৰিবা? সহায় পাবৰ নিমিত্তে কাৰ ওচৰলৈ পলাই যাবা? আৰু তোমালোকৰ ঐশ্বৰ্য্য ক’ত ৰাখি যাবা?
\v 4 সিবিলাকে কেৱল বন্দীবিলাকৰ ভৰিৰ তলত কুঁচিমুচি হৈ থাকিব, আৰু হ’ত হোৱা লোকৰ তলত পতিত হ’ব। এই সকলোতো তেওঁৰ ক্ৰোধ শাঁত নপৰিব; কিন্তু তেওঁ হাত তেতিয়াও মেলা হৈয়ে থাকিব।
\s অচূৰৰ বিৰুদ্ধে কোৱা ভাববাণী।
\p
\v 5 যি অচূৰ মোৰ ক্ৰোধৰ দণ্ডডালিস্বৰূপে, যাৰ হাতত মোৰ কোপপ্ৰকাশক লাঠি আছে, সেই অচুৰ সন্তাপ।
\v 6 মই তাক এক অধৰ্ম্মী জাতিৰ বিৰুদ্ধে পঠাম, আৰু মোৰ ক্ৰোধৰ পাত্ৰ সেই জাতিৰ অহিতে, লুট কৰিবলৈ, লুটদ্ৰব্য লবলৈ, আৰু বাটৰ বোকাৰ নিচিনাকৈ গচকিবলৈ মই তাক আজ্ঞা দিম।
\v 7 তথাপি তাৰ কল্পনা সেই প্ৰকাৰ নহয়, আৰু তাৰ মনেও তাক নাভাবে; কিন্তু বিনষ্ট কৰিবলৈ, আৰু অনেক জাতিক সংহাৰ কৰিবলৈ তাৰ মন।
\v 8 কিয়নো সি কয়, “মোৰ অধীনে শাসন কৰাবিলাক জানো আটাইবিলাক ৰজা নহয়?
\v 9 কলনো জানো কৰ্কমীচৰ নিচিনাকৈ নহয়? হমাৎ অৰ্পদৰ নিচিনা নহয়? চমৰীয়া জানো দম্মেচকৰ নিচিনা নহয়?
\v 10 যি ৰাজ্যবোৰ কটা-প্ৰতিমাবোৰ যিৰূচালেম আৰু চমৰিয়া মুৰ্ত্তিবোৰতকৈ উত্তম আছিল, সেই মুৰ্ত্তিপুজক ৰাজ্যবোৰ যেনেকৈ মোৰ হাতলৈ আহিল,
\v 11 মই চমৰিয়া আৰু তাৰ মুৰ্ত্তিবোৰক কৰা নিচিনাকৈ যিৰূচালেম আৰু তাৰ প্ৰতিমাবোৰক তেনে নকৰিম নে? ˮ
\p
\v 12 এই হেতুকে মই যিহোৱাই চিয়োন পৰ্ব্বতত আৰু যিৰুচালেমত মোৰ সকলো কাৰ্য্য কৰি এটোৱা পাছত, অচুৰৰ ৰজাৰ গৰ্ব্বী চিত্তৰ ফলস্বৰূপ কাৰ্য্যৰ আৰু তাৰ ঊৰ্দ্ধ-দৃষ্টিৰুপ আডম্বৰৰ প্ৰতিফল দিম।
\v 13 কিয়নো সি কলে, “মোৰ হাতৰ বলেৰে আৰু জ্ঞানেৰে মই এই কাৰ্য্য সিদ্ধ কৰিলোঁ, কাৰণ মই বুদ্ধিমান; মই জাতিৰবিলাকৰ সীমা দুৰ কৰিলোঁ, সিহঁতৰ বহুমুল্য বস্তু হৰণ কৰিলোঁ, আৰু সিংহাসনত বহাবিলাকক বীৰৰ নিচিনাকৈ পেলালোঁ।
\v 14 আৰু মোৰ হাতে পক্ষীৰ বাহৰ নিচিনাকৈ জাতিবিলাকৰ ধন-সম্পত্তি পালে, এৰি যোৱা কণী লোকে গোটোৱা দি মই গোটেই পৃথীৱিক গোটালোঁ; ডেউকা জোকাৰিবলৈ, বা ঠোঁট মেলিবলৈ,নাইবা চিঁচিঁয়াবলৈকো কোনো নাছিল।ˮ
\p
\v 15 কুঠাৰখনে জানো কাটোঁতাৰ আহিতে গৰ্ব্ব কৰিব পৰে? কৰতখনে জানো চলাওঁতাৰ বিৰুদ্ধে অহঙ্কাৰ কৰিব পাৰে? সেয়ে দণ্ড তোনাবিলাকক দণ্ডই জোকৰা নিচিনা, বা কাঠ নোহোৱা জনক লাখুটিয়ে তোলা নিচিনা।
\v 16 এই হেতুকে প্ৰভুৱে, বাহিনীবিলাকৰ প্ৰভুৱে তাৰ হুষ্টপুষ্টবিলাকৰ মাজলৈ কৃশতা পঠাই দিব; আৰু তাৰ ঐশ্বৰ্য্যৰ তলত অগ্নিয়ে পোৱা যেন হব।
\v 17 আৰু ইস্ৰায়েলৰ জ্যোতি অগ্নিস্বৰূপ হব, আৰু সেয়ে জ্বলি একেদিনতে তাৰ কাঁইটীয়া বন আৰু কাঁইট গছৰ হাবি ভম্ম কৰিব।
\v 18 আৰু তেওঁ তাৰ কাঠনিৰ আৰু তাৰ ফলৱান উদ্যানৰ শোভা-নিঃশেষে নষ্ট কৰিব; আৰু নিচানধাৰী পতিত হলে যেনে হয়, তেনে হব।
\v 19 আৰু তাৰ কাঠনিৰ অৱশিষ্ট গছ ইমান তাকৰ হব যে, এটি লৰায়েই তাক লিখি থব পাৰিব।
\p
\v 20 সেই দিনা ইস্ৰায়েলৰ অৱশিষ্ট লোকে, যাকোবৰ বংশ ৰক্ষা পোৱা লোকবিলাকে তেওঁবিতাকক প্ৰহাৰ কৰোতা জনৰ ওপৰত আৰু নিৰ্ভৰ নকৰিব; কিন্তু ইস্ৰায়েলৰ প্ৰবিত্ৰ জনা যিহোৱাত সত্যভাবে নিৰ্ভৰ কৰিব।
\v 21 অৱশিষ্ট এক ভাগ উলটি আহিব,যাকোৱৰ অৱশিষ্ট ভাগ পৰাক্ৰমী ঈশ্বৰলৈ উলটি আহিব।
\v 22 কিয়নো হে ইস্ৰায়েল, তোমাৰ প্ৰজাবিলাক সমুদ্ৰৰ বালিৰ নিচিনা হলেও, তেওঁবিলাকৰ কেৱল এক অৱশিষ্ট ভাগ উলটি আহিব। বান পানীস্বৰূপ ধাৰ্ম্মিকতাৰ প্ৰকাশক এক উচ্ছন্নতা স্থিৰীকৃত হৈছে।
\v 23 কিয়নো এক উচ্ছন্নতা, এক স্থিৰীকৃত উচ্ছন্নতাৰ বাহিনীবিলাকৰ যিহোৱা প্ৰভুৱে গোটেই পৃথিৱীৰ মাজত সিদ্ধ কৰিব।
\p
\v 24 এই হেতুকে বাহিনীবিলাকৰ যিহোৱা প্ৰভুৱে কৈছে, হে মোৰ চিয়োন-নিবাসী প্ৰজাবিলাক, যদিও অচুৰে তোমালোকক দণ্ডৰে প্ৰহাৰ কৰে, আৰু মিচৰত দঙা নিচিনাকৈ তোমালোকৰ অহিতে লাখুটি দাঙে, তথাপি তালৈ ভয় নকৰিবা।
\v 25 কিয়নো আৰু নিচেই অলপ সময় গ’লে কোপ থামিব, আৰু মোৰ ক্ৰোধ সিহঁতৰ বিনাশলৈ উঠিব।
\v 26 আৰু ওৰেব শিলত মিদিয়নৰ হত্যাৰ সময়ত কৰা নিচিনাকৈ বাহিনী বিলাকৰ যিহোৱাই তাৰ বিৰুদ্ধে চাবোক তুলি প্ৰহাৰ কৰিব; আৰু তেওঁ লাখুটি সাগৰৰ ওপৰত তুলা হ’ব, আৰু তেওঁ মিচৰত দঙা নিচিনাকৈ তাক দাঙিব।
\v 27 সেই দিনা তোমাৰ কান্ধৰ পৰা তাৰ ভাৰ আৰু তোমাৰ ডিঙিৰ পৰা তাৰ যুৱলি খহি পৰিব, আৰু তেল বৃদ্ধিৰ কাৰণে যুৱলি ভাঙি যাব।
\p
\v 28 সি অয়ৎ পালেহি, মিগ্ৰোণৰ মাজেদি আহিল; সি মিকমচত নিজৰ মাল থলে।
\v 29 সিহঁতে দুৰ্গম পথ পাৰ হ’ল, সিহঁতে গেবাত ৰাতি কটালে; ৰামা কঁপিছে, চৌলৰ গিবিয়া পলাইছে।
\v 30 হে গল্লীম জীয়াৰি, তুমি বৰকৈ চিঞৰা; হে লয়িচা, হে দুৰ্ভগীয়া অনাথুৎ, কাণ পাতা।
\v 31 মদমেনা পলৰীয়া; গেবিম নিবাসী পলাবলৈ গোট খাইছে।
\v 32 ই আজিয়েই নোবত ৰ’ব; সেই ঠাইত সি চিয়োন জীয়াৰিৰ পৰ্ব্বতৰ অহিতে যিৰূচালেমৰ গিৰিৰ বিৰুদ্ধে নিজৰ হাত জোকাৰিছে।
\p
\v 33 চোৱা বাহিনি বিলাকৰ যিহোৱা প্ৰভুৱে ভয়ানক ৰূপে ডাল কাটি পেলাব; আৰু অতি দীঘল কেইজোপাক ছেদন কৰা হ’ব, আৰু ওখ বোৰক মাটিৰ সমান কৰা হ’ব।
\v 34 আৰু তেওঁ লোহাৰে কাঠনিৰ অতি ঘন গছবোৰ কাটি পেলাব, আৰু পৰাক্ৰমী এজনৰ দ্বাৰাই লিবানোন পতিত হ’ব।
\c 11
\s আহিব লগা অভিষিক্ত জনা, আৰু তেওঁৰ ৰাজ্য। ইস্ৰায়েলৰ পুনৰাগমন।
\p
\v 1 যিচয় মুঢ়াৰ পৰা এটি পোখা ওলাব, আৰু তেওঁৰ শিপাৰ পৰা এটি গজালি ওলাই ফল ধৰিব;
\v 2 আৰু যিহোৱাৰ আত্মা, প্ৰজ্ঞা, আৰু সুবিবেচনাৰ আত্মা, মন্ত্ৰণা আৰু পৰাক্ৰমৰ আত্মা, জ্ঞান আৰু যিহোৱাৰ বিষয়ক ভয় জন্মাওঁতা আত্মা, তেওঁৰ ওপৰত স্থিতি হ’ব।
\v 3 যিহোৱা বিষয়ক ভয় তেওঁলৈ সুঘ্ৰাণস্বৰূপ হ’ব, আৰু নিজ চকুৰ দৃষ্টি অনুসাৰে তেওঁবিচাৰ নকৰিব, নাইবা নিজ কানেৰে শুনাৰ দৰে বিচাৰ নিস্পতি নকৰিব।
\v 4 কিন্তু তেওঁ ধাৰ্ম্মিকতাৰে দৰিদ্ৰবিলাকৰ সোধ কৰিব, আৰু ন্যায়েৰে পৃথিৱীৰ নম্ৰ লোকবিলাকৰ লোকবিলাকৰ নিমিত্তে সোধবিচাৰ কৰিব, আৰু নিজ মুখৰ দেণ্ডৰে পৃথীৱিক প্ৰহাৰ কৰিব, আৰু নিজ ওঁঠৰ ফুৰে দুষ্টক মাৰিব।
\v 5 ধাৰ্ম্মিকতা তেওঁৰ কঁকাকৰ টঙালিস্বৰূপ হব, আৰু বিশ্বস্ততা তেওঁৰ কটিবন্ধন হব।

\p
\v 6 সেই দিনা ৰাংকুকুৰে ভেৰা পোৱালিৰ লুত বাস কৰিব, আৰু নাহৰফুটুকী বাঘে ছাগ পোৱালিৰ লগত শয়ন কৰিব; দামুৰি আৰু যুবা সিংহ, আৰু হুষ্টপুষ্ট পশু একে- লগে থাকিব, আৰু এটি সৰু লৰাই সিহঁতক চলাব।
\v 7 গাই গৰু আৰু ভালুকী একে লগে চৰিব, সিহঁতৰ পোৱালিবোৰ একে লগে শুব, আৰু সিংহই বলদৰ দৰে ধান খেৰ খাব।
\v 8 আৰু পিয়াহ খোৱা কেঁচুৱাই ফেটি-সাপৰ গাঁতৰ ওপৰত ধেমালি কৰিব, আৰু পিয়াহ এৰা ল’ৰাই ডাইল সাপ থকা গাঁতত হাত দিব।
\v 9 মোৰ গোটেই পবিত্ৰ পৰ্ব্বতত কোনেও কাকো হিংসা বা বিনষ্ট নকৰিব; কিয়নো সমুদ্ৰ যেনেকৈ পানীৰে ঢকা, তেনেকৈ পৃথিৱী যিহোৱা বিষয়ক জ্ঞানেৰে পৰিপু্ৰ্ণ হব।

\p
\v 10 সেই দিনা লোকবিলাকৰ নিমিত্তে নিচানৰূপে থিয়কৈ ৰখা যিচয়াৰ শিপাডালিৰ ওচৰলৈ জাতিবিলাক যাব, আৰু তেওঁৰ বিশ্ৰামস্থান গৌৰৱাম্বিত হব।

\p
\v 11 আৰু সেই দিনা প্ৰভুৱে অচুৰ, মিচৰ, পথোচ, কুচ, এলম, চিনাৰ, হমাৎ, আৰু সমুদ্ৰৰ দ্বীপবোৰৰ পৰা বাকী থকা দিজৰ প্ৰজাবিলাকৰ অৱশিষ্ট ভাগ উদ্ধাৰ কৰিবলৈ দ্বিতীয়বাৰ তেওঁ হাত মেলিব।
\v 12 তেওঁ জাতিবিলাকৰ নিমিত্তে এক নিচান তুলিব, আৰু তেঁও পৃথিৱীৰ চাৰি চকুৰ পৰা, খেদি দিয়া ইস্ৰায়েল লোকবিলাকক আৰু ছিন্ন-ভিন্ন হোৱা যিহূদাৰ লোকবিলাকক গোটাব।
\v 13 ইফ্ৰয়িমৰ অসুয়াও গুচিব, আৰু যিহূদাক অত্যচাৰ কৰাবিলাকক উচ্ছন্ন কৰা হ’ব; ইফ্ৰয়িমে যিহুদাক অসুয়া নকৰিব, আৰু যিহূদাই ইফ্ৰয়িমক অত্যাচাৰ নকৰিব।  
\v 14 তেওঁবিলাক দুয়ো পশ্চিম ফালে থকা পলেষ্টীয়াবিলাকৰ কান্ধত থাপ মাৰিব; তেওঁবিলাক দুয়ো একে লগ হৈ পূৰ্ব্বদেশীয়লোকবিলাকক লুট কৰিব; তেওঁবিলাকে ইদোম আৰু মোৱাবক হাত দিব; আৰু অম্মোনৰ সন্তানবিলাকে তেওঁবিলাকৰ আজ্ঞা মানিব।
\v 15 আৰু যিহোৱাই জিবাৰ আকৃতিস্বৰূপে ওলাই থকা মিচৰীয়া সমুদ্ৰৰ ভাগ একেবাৰে বিনষ্ট কৰিব, আৰু নদীৰ ওপৰত নিজৰ হাত জোকাৰি দগ্ধ কৰোঁতা ফুঁ মাৰিব, আৰু তাক প্ৰহাৰ কৰি সাতোঁতা সাতোটা সুঁতি কৰিব, আৰু লোকবিলাকক জোতাৰে সৈতে পাৰ কৰাব ।
\v 16 আৰু মিচৰ দেশৰ পৰা ওলাই অহা দিনা যেনেকৈ ইস্ৰায়েলৰ নিমিত্তে এটি পথ হৈছিল, তেনেকৈ বাকী থকা তেওঁৰ প্ৰজাবিলাকৰ অৱশিষ্ট লোকবিলাকৰ নিমিত্তে অচূৰৰ পৰা এটি ৰাজপথ হ’ব।

\c 12
\p
\v 1 সেই দিনা তুমি ক’বা, হে যিহোৱা, মই তোমাৰ ধন্যবাদ কৰিম; কিয়নো যদিও তুমি মোৰ ওপৰত ক্ৰোধ কৰিছিলা, তথাপি তোমাৰ ক্ৰোধ গুচিল, আৰু তুমি মোক শান্ত্বনা কৰিছা।
\v 2 চোৱা, ঈশ্বৰ মোৰ পৰিত্ৰাণ, মই ভৰসা কৰিম, ভয় নকৰিম; কিয়নো যিহোৱা যাঃ মোৰ বল আৰু গান, তেওঁ মোৰ পৰিত্ৰাণকৰ্ত্তা হ’ল।
\v 3 এই কাৰণে তোমালোকে পৰিত্ৰাণৰ ভুমুৰ পৰা আনন্দৰে জল তুলিবা।
\v 4 সেই দিনা তোমালোকে ক’বা, যিহোৱাৰ ধন্যবাদ কৰা, তেওঁৰ নাম লোৱা, জাতিবিলাকৰ মাজত তোমাৰ কাৰ্য্যবোৰ প্ৰকাশ কৰা, তোমাৰ নাম উন্নত বুলি কীৰ্ত্তণ কৰা।
\v 5 যিহোৱাৰ উদ্দেশ্যে গান কৰা, কিয়নো তেওঁ উত্তম কৰ্ম্ম কৰিলে; এয়ে পৃথিৱীত সমস্ত পৃথিৱীত জনাজাত হওক। 
\v 6 হে চিয়োন-নিবাসিনী, তুমি উচ্চ স্বৰেৰে আনন্দ-ধ্বনি কৰা; কিয়নো ইস্ৰায়েলৰ পবিত্ৰ জনা তোমাৰ মাজত মহান।
\c 13
\s বাবিলত বিৰুদ্ধে কোৱা ভাববাণী।
\p
\v 1 আমাচৰ পুত্ৰ যিচয়াই দৰ্শনত পোৱা বাবিলবিষয়ক ভাৰবাক্য।
\v 2 তোমালোকে গছশূন্য পৰ্ব্বতৰ ওপৰত এক গছ তোলা, তেওঁবিলাকৰ নিমিত্তে উচ্চদ্বনি কৰা, আৰু হাতেৰে সঙ্কত কৰা; তেওঁবিলাকে ডাঙৰীয়াবিলাকৰ নগৰৰ দুৱাৰবোৰত সোমাওক।
\v 3 মই মোৰ পবিত্ৰীকৃতবিলাকক আদেশ দিলোঁ; মই মোৰ ক্ৰোধ সাম্ফল কৰিবৰ নিমিত্তে, গৰ্ব্বভাৱে উল্লাস কৰোঁতা মোৰ বীৰবিলাককেই মাতিলোঁ।
\v 4 পৰ্ব্বতবোৰত বহুসংখ্যক লোকৰ এৰাৱৰ নিচিনা লোকসমুহৰ শব্দ শুনা; একে লগে গোট খোৱা জাতিবিলাকৰ ৰাজ্যসমুহৰ কোলাহল শব্দ শুনা; বাহিনীবিলাকৰ যিহোৱাই যুদ্ধৰ নিমিত্তে সৈন্যসামন্ত গোটাইছে।
\v 5 যিহোৱাই আৰু তেওঁৰ ক্ৰোধৰ অস্ত্ৰ-শস্ত্ৰবোৰে দুৰ দেশৰ পৰা, আকাশ মণ্দলৰ অন্তভাগৰ পৰা সমম্ভ দেশ উচ্ছন্ন কৰিবলৈ আহিছে।

\p
\v 6 তোমালোকে হাহাকাৰ কৰা; কিয়নো যিহোৱাৰ দিন ওচৰ চাপিছে; সেই দিন সৰ্ব্ব-শক্তিমান জনাৰ পৰা সৰ্ব্বনাশক আঘাটস্বৰূপে আহিব।
\v 7 এই হেতুকে সকলোৰে হাত দুৰ্ব্বল হ’ব, আৰু প্ৰত্যেক মৰ্ত্ত্যৰ হৃদয় দ্ৰব্য হ’ব;
\v 8 আৰু, সিহঁত বিহ্বল হ’ব, নানা যন্ত্ৰণা আৰু বেদনাই সিহঁতক আক্ৰমণ কৰিব, সিহঁতে প্ৰসৱকাৰিণীৰ নিচিনাকৈ ছটফট কৰিব। সিহঁতে ইজনে সিজনক দেখি তধা লাগিব, সিহঁতৰ মুখ অগ্নিশিখা যেন হ’ব।
\v 9 চোৱা, দেশ উচ্ছন্ন কৰিবলৈ, আৰু তাৰ পৰা পাপীবোৰক বিনষ্ট কৰিবলৈ, যিহোৱাৰ দিন কোপ আৰু প্ৰচণ্ড ক্ৰোধেৰে দাৰুণ হৈ আহিছে।
\v 10 কিয়নো আকাশ মণ্ডলৰ তৰা আৰু নক্ষত্ৰবোৰে নিজ নিজ দীপ্তি প্ৰকাশ নকৰিব; সূৰ্য উদয় হোৱা সময়ত আন্ধাৰেৰে আবৃত হ’ব, আৰু চন্দ্ৰই নিজৰ দীপ্তি প্ৰকাশিত হ’বলৈ নিদিব।
\v 11 আৰু মই জগতখনক কুকাৰ্যৰ নিমিত্তে, আৰু দুষ্টবোৰক সিহঁতৰ অপৰাধৰ নিমিত্তে দণ্ড দিম, আৰু মই অহঙ্কাৰীবোৰৰ দৰ্প থমাম, আৰু অত্যাচাৰীবোৰৰ গৰ্ব্ব খৰ্ব্ব কৰিম। 
\v 12 মই এটি মানুহক শুদ্ধ সোণতকৈ, এনেকি এটি মনুষ্যক ওফীৰৰ শুদ্ধ সোণতকয়ো দুৰ্ল্লভ কৰিম। 
\v 13 এই হেতুকে মই আকাশ মণ্ডলক কঁপাম, আৰু বাহিনীবিলাকৰ যিহোৱাৰ ক্ৰোধত আৰু তেওঁৰ প্ৰচণ্ড কোপৰ দিনত পৃথিৱী জোকাৰ খাই স্থানান্তৰিত হ’ব।  
\v 14 তাতে খেদা খোৱা হৰিণৰ বা ৰখীয়া নথকা ভেড়াৰ দৰে সিহঁত প্ৰতিজনে নিজ নিজ জাতিলৈ মুখ কৰিব, আৰু প্ৰতিজনে নিজ নিজ দেশলৈ পলাই যাব।
\v 15 যাক যাক পোৱা যাব, সেই সকলোকে অস্ত্ৰেৰে খোচা হ’ব; আৰু যেয়ে যেয়ে ধৰা পৰিব, সেই আটাইবোৰ তৰোৱালৰ মুখত পতিত হ’ব।
\v 16 আৰু সিহঁতৰ চকুৰ আগতে সিহঁতৰ কেঁচুৱাবোৰক আছাৰি পেলোৱা যাব, সিহঁতৰ ঘৰবোৰ লুট কৰা হ’ব, আৰু সিহঁতৰ তিৰোতাবোৰক বলাৎকাৰ কৰা হ’ব।

\p
\v 17 চোৱা, ৰূপ গণ্য নকৰা, আৰু সোণতো সন্তোষ নোপোৱা মাদীয়াবিলাকক মই সিহঁতৰ বিৰুদ্ধে উচটাম।
\v 18 তাতে তেওঁবিলাকৰ ধনুৱে ডেকাবিলাকক ডোখৰ ডোখৰ কৰিব, আৰু তেওঁবিলাকে গৰ্ভফললৈ দয়া নকৰিব, সন্তানবিলাকলৈ কৃপাদৃষ্টি নকৰিব।
\v 19 আৰু ৰাজ্যবোৰৰ ৰত্ন, কলদীয়াবিলাকৰ প্ৰশংসাৰ ভূষণ বাবিল, ঈশ্বৰৰ দ্বাৰাই নষ্ট হোৱা চদোম আৰু ঘোমৰাৰ নিচিনা হ’ব।
\v 20 আৰু সেয়ে কেতিয়াও নিবাসস্থান নহ’ব, আৰু পুৰুষানুক্ৰমে কোনেও তাত বাস নকৰিব; আৰবীয়া লোকেও তাত তম্বু নতৰিব, আৰু ভেৰা-ৰখীয়াবিলাকেও সেই ঠাইত নিজ নিজ জাক নুশুৱাব।
\v 21 কিন্তু তাত অৰণ্য-নিবাসী বনৰীয়া জন্তুৱে বাস কৰিব; সিহঁতৰ ঘৰবোৰ এৰাও কৰা পশুৰে পৰিপূৰ্ণ হ’ব, আৰু সেই ঠাইত উট পক্ষীয়ে বাস কৰিব, আৰু দীঘল নোমীয়া ছাগবোৰে তাত ডেও দিব।
\v 22 আৰু সিহঁতৰ ৰাজগৃহবোৰত ৰাং কুকুৰে, আৰু মনোহৰ অট্টালিকাবোৰত শিয়ালে চিঞঁৰিব; আৰু তাৰ কাল ওচৰ চাপিছে, তাৰ দিনবোৰ দীঘল কৰা নহ’ব।

\c 14
\p
\v 1 কিয়নো যিহোৱাই যাকোবক দয়া কৰিব ইস্ৰায়েলক পুনৰায় মনোনীত কৰিব, আৰু তেওঁবিলাকৰ দেশত তেওঁবিলাকক স্থাপন কৰিব; তাতে বিদেশী লোকে তেওঁবিলাকৰ লগ লব, আৰু যাকোবৰ বংশত আসক্ত হ’ব। 
\v 2 আৰু জাতিবিলাকে তেওঁবিলাকক লৈ গৈ তেওঁবিলাকৰ নিজ ঠাইত থব; তাতে ইস্ৰায়েল বংশই যিহোৱাৰ দেশত সিহঁতক বন্দী-বেটীস্বৰূপে অধিকাৰ কৰিব; তেওঁবিলাক যিহোৱাৰ বন্দী আছিল সিহঁতক বন্দী কৰিব, আৰু তেওঁবিলাকে নিজ উপদ্ৰৱকাৰীবোৰৰ ওপৰত প্ৰভুত্ব কৰিব।

\p
\v 3 আৰু যিদিনা যিহোৱাই তোমাক দুখ আৰু কষ্টৰ পৰা, আৰু যি কঠিন বন্দী অৱস্থাত কাম কৰিবলৈ বাধ্য হৈছিল, তাৰ পৰা তোমালোকক বিশ্ৰাম দিব,
\v 4 সেই দিনা তুমি বাবিলৰ ৰজাৰ বিৰুদ্ধে এই গীত গাই কৰা, উপদ্ৰৱ কৰোঁতা জন কেনে অন্তৰ হ’ল!
\v 5 সুবৰ্ণপুৰী কেনে অন্তৰ হ’ল! যিহে নিৰন্তৰ প্ৰহাৰেৰে কোপত প্ৰজাবিলাকক প্ৰহাৰ কৰিছিল, কোনেও নিবাৰণ নকৰা তাড়নাৰে যিহে ক্ৰোধত জাতিবিলাকক শাসন কৰিছিল, যিহোৱাই দুষ্টবোৰৰ সেই লাঠি,
\v 6 শাসনকৰ্ত্তাবিলাকৰ সেই দণ্ড ভাঙিলে।
\v 7 সমস্ত পৃথিৱী শান্ত আৰু সুস্থিৰ আছে; লোকবিলাকৰ মুখৰ পৰা গীত ওলাইছে; 
\v 8 এনে কি, দেবদাৰু আৰু লিবানোনৰ এৰচ গছবোৰে, তুমি পতিত হোৱাৰ পৰা আমাৰ বিৰুদ্ধে কোনো কাটোঁতা আহা নাই, এই বুলি কৈ তোমাৰ বিষয়ে আনন্দ কৰিছে।
\v 9 তোমাৰ আগমনত তোমাক আগ বঢ়াই আনিবলৈ চিয়োল অধঃস্থানৰ পৰা ব্যস্ত হৈছে; সেয়ে তোমাৰ নিমিত্তে মৃতবিলাকক পৃথিৱীৰ পৰা সকলো লোকক চেতনা দিছে; সেয়ে জাতিবিলাকৰ সকলো ৰজাক নিজ নিজ সিংহাসনৰ পৰা উঠাইছে।
\v 10 তেওঁবিলাক সকলোৱে তোমাক উত্তৰ কৰি ক’ব, তুমিও আমাৰ নিচিনা দুৰ্ব্বল হ’লা নে? ‘তুমিও আমাৰ নিচিনা হ’লা নে?’
\v 11 তোমাৰ আড়স্বৰ আৰু তোমাৰ নেবল যন্ত্ৰৰ বাদ্য চিয়োললৈ নমোৱা হ’ল তোমাৰ তলত বিছনাস্বৰূপে পোক পৰা হ’ল, আৰু কীট তোমাৰ গত লোৱা কম্বল স্বৰূপ হ’ল।

\p
\v 12 হে দীপ্তিময় প্ৰভাতীয় তৰা, তুমি আকাশৰ পৰা কেনেৰূপে পতিত হলা! আৰু জাতিবিলাকক নিপাত কৰোঁতা যি তুমি, তুমি ছিন্ন হৈ কেনে ৰূপে মাটিৰ সমান হ’লা!
\v 13 তুমি মনতে ভাবিছিলা, মই স্বৰ্গলৈ উঠি ঈশ্বৰৰ তৰাবোৰৰ ওপৰত মোৰ সিংহাসন ওখ কৰি স্থাপন কৰিম; আৰু উত্তৰ দিশৰ অন্ত সীমাত সভাগিৰিত মই বহিম। 
\v 14 মই মেঘবোৰতকৈয়ো ওখ ঠাইত উঠিম মই সৰ্ব্বোপৰি জনাৰ তুল্য হ’ম।
\v 15 তথাপি তোমাক চিয়োললৈ গাঁতৰ অন্তভাগলৈকে নমোৱা হ’ব।
\v 16 যিবিলাকে তোমাক দেখিব, তেওঁবিলাকে তোমালৈ একেথৰে চাব, তেওঁবিলাকে তোমাৰ বিষয়ে বিবেচনা কৰি ক’ব, যি পুৰুষে পৃথিৱীখন কঁপাইছিল, ৰাজ্যবোৰ জোকাৰিছিল, 
\v 17 জগতখনক অৰণ্য স্বৰূপ কৰিছিল, তাৰ নগৰবোৰ উচ্ছন্ন কৰিছিল, আৰু তেওঁ বন্দীবোৰক ঘৰলৈ যাবলৈ মুক্ত নকৰিছিল, এয়ে সেই জন পুৰুষ নে? 
\v 18 জাতিবিলাকৰ সকলো ৰজা, তেওঁবিলাকৰ আটায়ে নিজ নিজ গৃহত সন্মানেৰে সৈতে শুইছে।
\v 19 কিন্তু গাঁতৰ শিলবোৰলৈ নামিব লগা তৰোৱালৰ খোঁচত হত হোৱা লোকেৰে ঢকা হোৱা যি তুমি, ভৰিৰে গছকা মৰা শৱৰ নিচিনাকৈ ঘৃণনীয় এটি ডালৰ সদৃশে, তোমাৰ মৈদামৰ পৰা তোমাক আঁতৰত পেলোৱা হৈছে।  
\v 20 মৈদামত তোমাক তেওঁবিলাকৰ লগত লগ লগোৱা নহ’ব; কাৰণ তুমি নিজ দেশ উচ্ছন্ন কৰিলা, নিজ লোকবিলাকক বধ কৰিলা; দুৰাচাৰীহঁতৰ বংশৰ নাম চিৰকাললৈকে নাথাকিব।  

\p
\v 21 তাৰ সন্তানবোৰে উঠি পৃথিৱীৰ অধিকাৰ কৰি, জগতখন নগৰেৰে পৰিপূৰ্ণ নকৰিবৰ নিমিত্তে, সিহঁতৰ ওপৰ পিতৃবিলাকৰ অপৰাধৰ কাৰণে সিহঁতৰ অৰ্থে তোমালোকে বধৰ ঠাই যুগুত কৰা।
\v 22 আৰু বাহিনীবিলাকৰ যিহোৱাই কৈছে, মই সিহঁতৰ বিৰুদ্ধে উঠি বাবিলৰ পৰা নাম আৰু অৱশিষ্ট ভাগ, পো-আৰু নাতিক উছন্ন কৰিম এইয়ে যিহোৱাৰ বচন।
\v 23 মই তাক কেটেলা পশুৰ বাসস্থান, আৰু জলাহ কৰিম; আৰু বাহিনীবিলাকৰ যিহোৱাই কৈছে, মই সংহাৰক স্বৰূপ বাঢ়নীৰে তাক সাৰি পেলাম। 
\s অচূৰৰ বিৰুদ্ধে আৰু পলেষ্টীয়াৰ বিৰুদ্ধে কোৱা ভাববাণী
\p
\v 24 বাহিনীবিলাকৰ যিহোৱাই শপত কৰি কৈছে, মোৰ দেশত অচোৰক ভাঙি ডোখৰ ডোখৰ কৰিবলৈ, আৰু মোৰ পৰ্ব্বতবোৰত তাক ভৰিৰে গচকিবলৈ, মই যেনেকৈ ভাবিলোঁ, নিশ্চয়ে তেনেকৈ ঘটিব, আৰু যিৰূপ কল্পনা কৰিলোঁ, সেয়ে সাম্ফল হ’ব; 
\v 25 তাতে তেওঁবিলীকৰ পৰা তাৰ যুঁৱলি দুৰ হ’ব, আৰু তেওঁবিলাকৰ কান্ধৰ পৰা তাৰ ভাৰ আঁতৰ হ’ব।
\v 26 গোটেই পৃথিৱী বিষয়ে স্থিৰ কৰা এয়ে অভিপ্ৰায়, আৰু সকলো জাতিবিলাকৰ ওপৰত মেলা এয়ে হাত। 
\v 27 কিয়নো বহিনীবিলাকৰ যিহোৱাই কল্পনা কৰিলে; কোনে তাক ব্যৰ্থ কৰিব পাৰে? আৰু তেওঁ হাত মেলা আছে; কোনে তাক কোঁচ খুৱাব পাৰে?

\p
\v 28 আহজৰ ৰজাৰ মৃত্যু হোৱাৰ বছৰত এই ভাৰ বাক্য হৈছিল।

\p
\v 29 হে পলেষ্টিয়া, তোমালোকক প্ৰহাৰ কৰা দণ্ডডাল ভগা দেখিতোমালোক কোনেও আনন্দ নকৰিবা কিয়নো সাপৰূপ গছজোপাৰ মূলৰ পৰা এটা ফেটি-সাপ ওলাব, আৰু তাৰ ফল এটা পোৰণী ধৰোৱা উড়ণীয়া সাপ হ’ব।
\v 30 দৰিদ্ৰবিলাকৰ অতি দৰিদ্ৰই চৰিবলৈ পাব, আৰু দুখীয়াবিলাকে নিৰ্ভয়ে শয়ন কৰিব; কিন্তু আকালৰ দ্বাৰাই মই তোমাৰ মূল নষ্ট কৰিম, আৰু তোমাৰ অবশিষ্ট ভাগক বধ কৰা হ’ব। 
\v 31 হে পুৰদ্বাৰ, হাহাকাৰ কৰা; হে নগৰ, চিঞঁৰা; হে পলেষ্টীয়া, তোমালোক আটায়ে গলি গ’লা; কিয়নো উত্তৰ দিশৰ পৰা ধোঁৱা আহিছে; আৰু তাৰ সৈন্যসামন্তৰ কোনেও লগ এৰি নাযাব।

\p
\v 32 তেনেহলে জাতিৰ দূতবিলাকক কি উত্তৰ দিয়া যাব? যিহোৱাই চিয়োলক স্থাপন কৰিলে, আৰু তেওঁ প্ৰজাবিলাকৰ দুখীয়াবিলাকে তাত আশ্ৰয় ল’ব, এনে উত্তৰ দিয়া যাব।
\c 15
\s মোৱাবৰ বিৰুদ্ধে কোৱা ভাববাণী। মোৱাব বিষয়ক ভাৰবাক্য।
\p
\v 1 বাস্তৱিক একে ৰাতি আৰ-মোৱাব উচ্ছন্ন হ’ল; বাস্তৱিক একে ৰাতিতে কীৰ-মোৱাব উচ্ছন্ন হ’ল, নষ্ট হ’ল। 
\v 2 লোকবিলাকে মন্দিৰ আৰু দীবোনলৈ, ওখ ঠাইবোৰলৈ ক্ৰন্দন কৰিবৰ অৰ্থে উঠি গ’ল; নবো আৰু মেদবাৰ ওপৰত মোৱাবে হাহাকাৰ কৰিছে; আটাইৰে মুৰ টকলা, প্ৰতিজনৰ ডাঢ়ি কটা হৈছে। 
\v 3 সিহঁতৰ বাটত সিহঁতে চট কাপোৰেৰে কঁকাল বান্ধিছে; সিহঁতৰ ঘৰৰ চালবোৰত, আৰু সিহঁতৰ চকবোৰত প্ৰতিজনে অতিশয়ৰূপে কান্দি হাহাকাৰ কৰিছে।
\v 4 হিচবোন আৰু ইলিয়ালিয়ে চিঞঁৰিছে, যহচৰলৈকে সিহঁতৰ শব্দ সুনা গৈছে, এই হেতুকে মোৱাবৰ সুসজ্জিত লোকবিলাকে আৰ্ত্তনাদ কৰিছে; আৰু তাৰ প্ৰাণ আৰু তাৰ অন্তৰ কপিছে।
\v 5 মোৰ হৃদয়ে মোৱাবৰ নিমিত্তে চিঞঁৰিছে, তাৰ প্ৰধানলোকবিলাকে চোবৰলৈ ইগ্লৎ-চলিচিয়ালৈ পলাই গৈছে; কিয়নো সিহঁতে লুহীতলৈ উঠি যোৱা বাটেদি কান্দি উঠি গৈছে; কাৰণ সিহঁতে হোৰোণয়িমৰ বাটত সৰ্ব্বনাশ সৰ্ব্বনাশ বুলি আটাহ পাৰিছে।
\v 6 কিয়নো নিম্ৰীময় জলসমূহ মৰুভুমি হ’ল; কাৰণ ঘাঁহ শুকাই গ’ল, কোমল তৃণ নাইকিয়া হ’ল, কেঁচা বৰণীয়া একোৱেই নাই।  
\v 7 এই হেতুকে সিহঁতে নিজৰ আৰ্জ্জিত যথেষ্ট ধন আৰু সাঁচি থোৱা বস্তু বাইচী গছৰ জুৰীৰ সিপাৰলৈ লৈ যাব।
\v 8 কিয়নো চিঞঁৰে মোৱাবৰ সকলো সীমা জুৰিছে; তাৰ হাহাকাৰ বেৰ-এলীমমলৈকে শুনা গৈছে। 
\v 9 কিয়নো দীমোনৰ ওপৰলৈ আৰু দুখ আনিম, মোৱাবৰ পৰা পলাই যোৱালোকলৈ আৰু দেশৰ অবশিষ্ট ভাগলৈ এটি সিংহ আনিম।

\c 16
\p
\v 1 তোমালোকৰ দেশৰ অধিপতিয়ে পাব লগীয়া পুষ্ট ভেৰা চেলাৰ পৰা অৰণ্যৰ ফাললৈ চিয়োন-জীয়াৰাৰ পৰ্ব্বতটোলৈ পঠাই দিয়া।
\v 2 কিয়নো অৰ্ণোনৰ পাৰ-ঘাটবোৰত মোৱাবৰ জীয়ৰীবিলাক ভ্ৰমি ফুৰা চৰাই নিচিনা, বাহৰ পৰা খেদি দিয়া চৰাই নিচিনা হ’ব।
\v 3 পৰামৰ্শ দিয়া, ন্যায় বিচাৰ কৰা, দুপৰীয়া নিজৰ ছায়াক ৰাতিৰ নিচিনা কৰা, খেদি দিয়াবিলাকক লুকুৱাই ৰাখা, ভ্ৰমি ফুৰা লোকক দেখুৱাই নিদিবা।
\v 4 মোৰ খেদি দিয়া লোকক তোমাৰ লগত দিয়া লোকক তোমাৰ লগত বাস কৰিবলৈ দিয়া; মোৱাবৰ নিমিত্তে হ’লে, তুমি লোট কৰা জনৰ সন্মুখত লুকাই থকা ঠাই হোৱা; কিয়নো অন্যায়ৰূপে গ্ৰাহকাৰী লুপ্ত হ’ল, লুট থামিল, অত্যাচাৰীহঁত দেশৰ পৰা উচ্ছন্ন হ’ল। 
\v 5 আৰু এখন সিংহাসন দয়াত থাপিত হ’ব, আৰু যিজনে বিচাৰ কৰিব, ন্যায় চেষ্টা কৰিব, আৰু ধাৰ্ম্মিকতা কাৰ্য্য কৰিবলৈ বেগী হ’ব, সেই জনে দায়ুদৰ তম্বুত সত্যতাৰে তাৰ ওপৰত বহিব।

\p
\v 6 আমি মোৱাবৰ অহঙ্কাৰৰ বিষয়ে শুনিলোঁ, যে, সি বৰ গৰ্ব্বী; তাৰ দৰ্প, অহঙ্কাৰ, আৰু ক্ৰোধৰ বিষয়ে শুনিলোঁ; তাৰ বৰ বৰ কথা মিছা।
\v 7 এই হেতুকে মোৱাবে মোৱাবৰ নিমিত্তে হাহাকাৰ কৰিব, তাৰ প্ৰতিজনে হাহাকাৰ কৰিব; একেবাৰে প্ৰহাৰিত যি তোমালোকে, তোমালোকে কীৰ-হেৰচতৰ দ্ৰাক্ষাগুটি লদাৰ নিমিত্তে শোক কৰিবা।
\v 8 কিয়নো হিচবোনৰ শস্যক্ষেত্ৰ আৰু চিবমাৰ দ্ৰাক্ষালতা ডালি জঁয় পৰিল; জাতিবোৰৰ অধিপতিবিলাকে তাৰ উত্তম ডালবোৰ ভাঙি পেলালে; সেইবোৰে জাযেৰ পাইছিলগৈ; আৰু তাৰ ঠালবোৰ সমূদ্ৰৰ সিপাৰলৈকে ব্যাপি গ’ল। 
\v 9 এই হেতুকে মই চিবমাৰ লতা-ডালিৰ নিমিত্তে যাজেৰৰ কান্দনিৰে কান্দিম। হে হিচবোন, হে ইলিয়ালি, মই মোৰ চকুলোৰে তিয়াম; কাৰণ তোমাৰ ফলৰ আৰু দাব লগীয়া শস্যৰ ওপৰত যুদ্ধৰ ধ্বনিস্বৰূপ বজ্ৰপাত পৰিল। 
\v 10 আনন্দ আৰু হৰ্ষক ফলৱান বাৰীৰ পৰা দূৰ কৰা হ’ল; দ্ৰাক্ষাবাৰীবোৰত গান কি আনন্দ ধ্বনি আৰু নহ’ব; দ্ৰাক্ষাকুণ্ডত গচকি দ্ৰাক্ষাৰস উলিয়াবলৈ কোনো গচকোঁতা নহ’ব; মই দ্ৰাক্ষা গচকা আনন্দ ধ্বনিটি থমালোঁ।  
\v 11 এই নিমিত্তে মোৰ নাড়ীবোৰ মোৱাবৰ কাৰণে, আৰু মোৰ অন্তৰৰ ভাগবোৰ কীৰ-হেৰচতৰ নিমিত্তে এখন বীণাৰ নিচিনাকৈ বাজিছে।
\v 12 আৰু যেতিয়া মোৱাবে উপস্থিত হৈ ওখ ঠাইখনত নিজকে ক্লান্ত কৰিব, আৰু প্ৰাৰ্থনা কৰিবলৈ পবিত্ৰস্থানত সোমাব, তেতিয়া সি কৃতকাৰ্য নহ’ব।

\p
\v 13 এয়ে যিহোৱাই মোৱাবৰ বিষয়ে পূৰ্ব্বে কোৱা বাক্য; 
\v 14 কিন্তু এতিয়া যিহোৱাই কৈছে, বেচ খাই কাম কৰা মানুহৰ বছৰৰ নিচিনা তিনি বছৰৰ ভিতৰত, তাৰ সমস্ত লোকাৰণ্যেৰে সৈতে মোৱাবৰ গৌৰৱ তুচ্ছনীয় হ’ব, আৰু অৱশিষ্ট ভাগ অতি ক্ষুদ্ৰ আৰু নগণ্য হ’ব।
\c 17
\s দম্মেচক আৰু ইফ্ৰয়িমৰ বিৰুদ্ধে কোৱা ভাববাণী।
\p
\v 1 দম্মেচক বিষয়ক ভাৰবাক্য। চোৱা, দম্মেচক নগৰ গুচি ভগ্নৰাশি হ’ব।
\v 2 অৰোয়েৰৰ নগৰবোৰ পৰিত্যক্ত হ’ব; সেইবোৰ ভেৰাৰ জাকৰ নিমিত্তে চৰণীয়া ঠাই হ’ব; ভেৰাবোৰে কাৰোপৰা ভয় নোপোৱাকৈ তাত শুব।
\v 3 ইফ্ৰয়িমৰ দুৰ্গ, দম্মেচকৰ ৰাজ্য, আৰু অৰামৰ অৱশিষ্ট ভাগ লোপ পাব।বাহিনীবিলাকৰ যিহোৱাই কৈছে, সেইবোৰ ইস্ৰায়েলৰ সন্তানবিলাকৰ গৌৰৱৰ সদৃশ হ’ব।
 
\p
\v 4 আৰু সেই দিনা যাকোবৰ গৌৰৱ অতি দুৰ্ব্বল হ’ব, আৰু তাৰ হৃষ্টপুষ্ট শৰীৰ ক্ষীণ হ’ব। 
\v 5 যেনেকৈ ধান দাওঁতে থিয় হৈ থকা শস্য গোটাই আৰু নিজ হাতেৰে থোকবোৰ কাটে, বা যেনেকৈ কোনোৱে ৰফায়ীম উপত্যকাত থোকবোৰ বুটলে, সেইদৰে হ’ব। 
\v 6 তথাপি, ইস্ৰায়েলৰ ঈশ্বৰ যিহোৱাই কৈছে, এজোপা জিত গছ জোকৰাত যেনেকৈ অতি ওখ ডালটিত দুটা তিনিটা গুটি থাকে, যেনেকৈ এজোপা ফলৱতী গছৰ ডালবোৰত চাৰিটা পাঁচোটা গুটি থাকে, তেনেকৈ তাত অলপ অৱশিষ্ট থাকিব। 
\v 7 সেইদিনা মানুহে নিজ সৃষ্টিকৰ্ত্তালৈ মুখ কৰিব, আৰু নিজ চকুৰে ইস্ৰায়েলৰ পবিত্ৰজনালৈ দৃষ্টি কৰিব। 
\v 8 আৰু সি নিজ হাতৰ কাৰ্য যজ্ঞ-বেদীলৈ চকু নিদিব, নাইবা তাৰ আঙুলিৰে সজা আচেৰা মুৰ্ত্তিবোৰ বা সূৰ্য প্ৰতিমাবোৰলৈ দৃষ্টি নকৰিব।
\v 9 যি ঠাইবোৰ ইস্ৰায়েলৰ সন্তানবিলাকৰ ভয়ত পৰিত্যক্ত হৈছিল, সেইদিনা তাৰ দৃঢ় নগৰবোৰ কাঠনি আৰু পৰ্ব্বতৰ টিঙত থকা সেই পৰিত্যক্ত ঠাইবোৰৰ নিচিনা হ’ব, আৰু দেশ উচ্ছন্ন।
\v 10 কিয়নো তুমি তোমাৰ পৰিত্ৰাণৰ ঈশ্বৰক পাহৰিলা, আৰু তোমাৰ বলস্বৰূপ শিলালৈ অমনোযোগী হ’লা; এই নিমিত্তে তুমি সুন্দৰ সুন্দৰ পুঁলিবোৰ ৰুইছা, আৰু তাৰ মাজত বিদেশী কলম লগাইছা; 

 \v 11 পুঁলি ৰুৱা দিনা তাত বেৰা দিছা, আৰু ৰাতিপুৱাতে তোমাৰ যত্নত তোমাৰ গুটি গজি ফুলিছে; কিন্তু শোক আৰু সাংঘাতিক ক্লেশৰ দিনা উৎপন্ন ফল উৰি যাব।
\s অচুৰৰ বিষয়। কূচীয়া দূতবোৰক দিয়া আদেশ।
\p
\v 12 শুনা, সেইয়া সমূদ্ৰৰ গৰ্জ্জনৰ নিচিনাকৈ গৰ্জ্জন কৰা অনেক লোক সমূহৰ কোলাহল! আৰু শুনা সেইয়া প্ৰবল ঢল পানীৰ বেগেৰে যোৱা শব্দৰ নিচিনা জাতিবিলাকৰ বেগেৰে যোৱা শব্দ!
\v 13 বিস্তৰ ধল পানী বেগেৰে বৈ যোৱা নিচিনাকৈ জাতিবিলাক বেগেৰে গৈছে; কিন্তু তেওঁ সিহঁতক ধমকি দিব; তাতে সিহঁতে বহু দূৰলৈ পলাই যাব আৰু বতাহৰ আগত উৰি যোৱা পৰ্ব্বতৰ ঘুলাৰ নিচিনাকৈ, আৰু বতাহৰ আগত ঘূৰি ঘূৰি যোৱা ধুলিৰ নিচিনাকৈ সিহঁতক খেদাই দিয়া হ’ব।
\v 14 চোৱা, সন্ধ্যাপৰত ত্ৰাস হ’ব; কিন্তু ৰাতিনৌ পুৱাঁওতেই সিহঁত নাইকিয়া হ’ব। এয়ে আমাক লুট কৰোতাহঁতৰ অংশ, আৰু এয়ে আমাক অপহৰণ কৰোতাবোৰৰ ভাগ।

\c 18
\p
\v 1 সমুদ্ৰপথেদি, এনে কি, জলসমুসৰ ওপৰেদি নলেৰে সজা নাৱেৰে প্ৰতিনিধি পঠোৱা, কূচ দেশীয় নদীবোৰৰ সিপাৰে থকা, পাখীৰে ঝিঁ ঝিঁ শব্দকাৰী হে দেশ শুণা;
\v 2 হে দ্ৰুতগামী দূতবিলাক, দীৰ্ঘকায় আৰু নিমজ গাৰে এক জাতিৰ, আদিৰে পৰা এতিয়া লৈকে ভয়ঙ্কৰ এক জাতিৰ নদীবোৰৰ দেশ বিভক্ত কৰা দুগুণ পৰাক্ৰমী আৰু মৰ্দ্দনকাৰী এক জাতিৰ ওচৰলৈ যোৱা।
\v 3 হে জগত নিৰ্ব্বাসীবিলাক, হে পৃথিৱীত থকা লোকবিলাক, যেতিয়া পৰ্ব্বতবোৰৰ ওপৰত নিচান তোলা হ’ব, তেতিয়া দৃষ্টি কৰিবা, আৰু যেতিয়া শিঙা বাজিব, তেতিয়া শুনিবা।
\p
\v 4 কিয়নো যিহোৱাই মোক এই দৰে ক’লে, নিৰ্ম্মল আকাশৰ ৰ’দৰ নিচিনাকৈ, আৰু শস্য চপোৱা কালৰ গৰম নিয়ৰযুক্ত নেঘৰ নিচিনাকৈ মই ক্ষান্ত হৈ বহি থাকিম।
\v 5 কাৰণ ফল চপোৱাৰ পুৰ্ব্বে যি সময়ত ফুল সৰিল,আৰু ফুলৰ ঠাইত পকিব ধৰা গুটি হ’ল, এনে সময়ত তেওঁ ডালবোৰ কলম কটাৰীৰে কাটি পেলাব, আৰু ফেৰ মেলি যোৱা ঠালবোৰ দূৰ কৰিব, ছেদন কৰিব।
\v 6 পৰ্ব্বতৰ হিংসক চৰাইবোৰৰ নিমিত্তে, আৰু পৃথিৱীৰ জন্তুবোৰৰ নিমিত্তে সেই সকলো পৰিত্যক্ত হ’ব; আৰু হিংসক চৰাইবোৰে সেই সকলোৰ ওপৰত ঘামকাল, আৰু পৃথিৱীৰ জন্তুবোৰে সেইসকলোৰ ওপৰত জাৰকাল কটাব।
\v 7 সেই সময়ত দীৰ্ঘকায় আৰু নিমজ গাৰেএক জাতি আদিৰে পৰা এতিয়ালৈকে ভয়ঙ্কৰ এক জাতি, নদীবোৰে দেশ বিভক্ত কৰা দুগুণ পৰাক্ৰমী আৰু মৰ্দ্দনকাৰী আক জাতি উপহাৰস্বৰূপে বাহিনীবিলাকৰ যিহোৱাৰ ওচৰলৈ, বাহিনীবিলাকৰ যিহোৱাৰ নাম থকা ঠাই চিয়োন পৰ্ব্বতলৈ অনা হ’ব।
\c 19
\s মিচৰ বিষয়ক ভাববাণী। মিচৰ বিষয়ক ঈশ্বৰৰ ভাৰবাক্য।
\p
\v 1 চোৱা, যিহোৱাই দ্ৰুতগামী মেঘত উঠি মিচৰ দেশলৈ গমন কৰিছে; তেওঁৰ সন্মুখত মিচৰৰ মুৰ্ত্তিবোৰ অস্থিৰ হ’ব, আৰু মিচৰীয়াহঁতৰ হৃদয় নিজৰ অন্তৰ গলি যাব। 
\v 2 আৰু মই মিচৰীয়াহঁতক মিচৰীয়াহঁতৰ বিৰুদ্ধে উচটাম; সিহঁতৰ প্ৰতি জনে নিজ ভায়েকৰ বিৰুদ্ধে, নিজ ওচৰ চুবুৰীয়াৰ বিৰুদ্ধে যুদ্ধ কৰিব; নগৰৰ বিৰুদ্ধে নগৰে, আৰু ৰাজ্যৰ বিৰুদ্ধে ৰাজ্যই যুদ্ধ কৰিব।
\v 3 আৰু মিচৰীয়াহঁতৰ অন্তৰ নিজ নিজ হৃদয় শুদা পাত্ৰৰ নিচিনা হ’ব, আৰু মই সিহঁতক হতবুদ্ধি কৰিম; তাতে সিহঁত মূৰ্ত্তিবোৰ, আৰু ভন-ভনাওঁতা ভূত-পোহোঁতা, আৰু গুণমন্ত্ৰ জনাবিলাকৰ ওচৰলৈ যাব।
\v 4 বাহিনীবিলাকৰ যিহোৱা প্ৰভুৱে কৈছে, মই মিচৰাহঁতক এজন নিষ্ঠূৰ মুনিবৰ হাতত সমৰ্পণ কৰিম, আৰু এজন ভয়ঙ্কৰ ৰজাই সিহঁতক শাসন কৰিব।

\p
\v 5 সমুদ্ৰখনৰ পানী শুকাই যাব, আৰু নদীখন চট পৰিশুকাই যাব।
\v 6 নৈবোৰ গোন্ধাব, মিচৰৰ খালবোৰ পানী কমি কমি শুকাই যাব; নল আৰু খাগৰি লেৰেলা পৰিব। 
\v 7 নীল নদীৰ ওচৰৰ নীল নদীৰ দাতিৰ ঘাঁহনিবোৰ, আৰু নীল নদীৰ পাৰত বোৱা সকলো শস্য শুকাই উৰি গৈ নাইকিয়া হ’ব।
\v 8 মাছমৰীয়া বিলাকেও হাহাকাৰ কৰিব, নদীত বৰশী বোৱাবিলাকেও শোক কৰিব, আৰু পানীৰ ওপৰত জাল মৰাবিলাক বিবৰ্ণ হ’ব।
\v 9 তাত বাজে ফনিওৱা শণ সূতাৰে কাম কৰাবিলাক আৰু শুক্ল বস্ত্ৰ বোৱাবিলাক লজ্জিত হ’ব।
\v 10 আৰু তাৰ স্তম্ভবোৰ ডোখৰ ডোখৰকৈ ভগ্ন হ’ব।বেচ খাই কাম কৰা বিলাকে মনত কষ্ট পাব।

p\v 11 চোৱণৰ মুখ্য লোকবিলাক একেবাৰে মূৰ্খ, আৰু মন্ত্ৰণাৰ বিষয়ে হ’লে, ফৌৰণৰ সকলোতকৈ জ্ঞানী মন্ত্ৰীবিলাক পশুতুল্য হ’ব; “মই জ্ঞানীবিলাকৰ পুত্ৰ, প্ৰাচীন ৰজাবিলাকৰ সন্তান,” এই বুলি ফৌৰণৰ আগত তোমালোক প্ৰতিজনে কেনেকৈ ক’ব পাৰা ?  
\v 12 তেন্তে তোমাৰ জ্ঞানীবিলাক ক’তা ? তেওঁবিলাকে তোমাক এতিয়া কওক, আৰু মিচৰৰ বিষয়ে বাহিনীবিলাকৰ যিহোৱাই কি মনস্থ কৰিলে, তাক তেওঁবিলাকে জানক।
\v 13 চোৱণৰ মুখ্য লোকবিলাক মূৰ্খ হ’ল, নোফৰ মুখ্য লোকবিলাক প্ৰবঞ্চিত হ’ল; যিবিলাক মিচৰৰ ফৈদবোৰৰ চুকৰ শিলটি স্বৰূপ, তেওঁবিলাকে মিচৰীয়াহঁতক ভ্ৰান্ত কৰিলে। 
\v 14 যিহোৱাই মিচৰৰ অন্তৰত এক ভ্ৰান্তিজনক মদস্বৰূপ আত্মা ঢালি দিয়াত, তেওঁবিলাকে মিচৰক তাৰ সকলো কামত ভ্ৰান্ত কৰি, বঁতিয়াই বঁতিয়াই ঢলংপলং কৰা মতলীয়াৰ নিচিনা কৰিলে। 
\v 15 মিচৰৰ নিমিত্তে মূৰে কি নেগুৰে, খাজুৰ পাতে কি খাগৰিয়ে কৰিব পৰা কোনো কাম সিদ্ধ নহ’ব।

p\v 16 সেই দিনা মিচৰীয়াহঁত তিৰোতাৰ নিচিনা হ’ব; বাহিনীবিলাকৰ যিহোৱাই সিহঁতৰ ওপৰত যি হাত জোকাৰিব, সেই হাতৰ জোকাৰণিৰ কাৰণে সিহঁতে কঁপিব আৰু ভয় কৰিব।
\v 17 যিহূদা দেশ মিচৰীয়াহঁতৰ আগত ত্ৰাসৰ কাৰণ হ’ব; যি যি মানুহৰ আগত তাৰ উল্লেখ কৰা হ’ব, সেই সকলোৱে মিচৰৰ বিৰুদ্ধে বাহিনীবিলাকৰ যিহোৱাই কৰা অভিপ্ৰায়ৰ কাৰণে ভয় পাব।

\p
\v 18 সেই দিনা কনানীয়া ভাষা কওঁতা, আৰু বাহিনীবিলাকৰ যিহোৱালৈ শপত কঁৰোতা পাঁচখন নগৰ হ’ব; এখন ধ্বংসপুৰী নামেৰে বিখ্যাত হ’ব।
\v 19 সেই দিনা মিচৰ দেশৰ মাজত যিহোৱাৰ উদ্দেশ্যে এক যজ্ঞ-বেদী, আৰু তাৰ সীমাত যিহোৱাৰ উদ্দেশ্যে এটি স্তম্ভ হ’ব।
\v 20 সেয়ে মিচৰ দেশত বাহিনীবিলাকৰ যিহোৱাৰ অৰ্থে এক চিন এক সাক্ষীস্বৰূপ হ’ব। কিয়নো তেওঁবিলাকে উপদ্ৰৱকাৰীবিলাকৰ কাৰণে যিহোৱাৰ আগত কাতৰোক্তি কৰিব; তেতিয়া তেওঁ তেওঁবিলাকৰ ওচৰলৈ ত্ৰাণকৰ্ত্তা বীৰ পঠাই দিব, আৰু তেওঁ তেওঁবিলাকক উদ্ধাৰ কৰিব।
\v 21 আৰু যিহোৱা মিচৰৰ আগত পৰিচিত হ’ব, আৰু মিচৰীয়াবিলাকে যিহোৱাক সেই দিনা জানিব, এনে কি, তেওঁবিলাকে বলিদান আৰু দ্বাৰাই তেওঁৰ আৰাধনা কৰিব, আৰু যিহোৱাৰ উদ্দেশ্যে সঙ্কল্প কৰিব, আৰু সিদ্ধও কৰিব। 
\v 22 যিহোৱাই মিচৰক প্ৰহাৰ কৰিব, আৰু প্ৰহাৰ কৰি সুস্থ কৰিব; তেওঁবিলাকে যিহোৱালৈ পালটিব, তাতে তেওঁ তেওঁবিলাকৰ নিবেদন গ্ৰহন কৰি তেওঁবিলাকক সুস্থ কৰিব।
  
\p
\v 23 সেই দিনা মিচৰ দেশৰ পৰা অচূৰলৈ এটি ৰাজ আলি হ’ব, তাতে অচূৰীয়া লোকে মিচৰলৈ, আৰু মিচৰীয়া লোকে অচোৰলৈ অহা যোৱা কৰিব; আৰু মিচৰীয়াবিলাকে অচূৰীয়াবিলাকৰ লগত অৰাধনা কৰিব।

\p
\v 24 সেই দিনা ইস্ৰায়েলে, মিচৰ আৰু অচূৰৰ লগত তৃতীয় হৈ পৃথিৱীৰ মাজত আশীৰ্ব্বাদ প্ৰাপ্ত হ’ব; 
\v 25 কিয়নো বাহিনীবিলাকৰ যিহোৱাই তেওঁবিলাকক আশীৰ্ব্বাদ দি ক’ব, মোৰ প্ৰজা মিচৰ, মোৰ হাতে কৰা অচূৰ, আৰু মোৰ আধিপত্য ইস্ৰায়েল আশীৰ্ব্বাদপ্ৰাপ্ত হওক।

\c 20
\s মিচৰ আৰু কুচৰ পৰাজয় কৰাৰ বিষয়।
\p
\v 1 অচূৰৰ চৰ্গোন ৰজাই তৰ্ত্তনক পঠোৱাত, তেওঁ যি বছৰত অচদোদলৈ আহি তাৰ বিৰুদ্ধে যুদ্ধ কৰি তাক ল’লে, 
\v 2 সেই সময়ত আমোচৰ পুত্ৰ যিচয়াৰ দ্বাৰাই যিহোৱাই ক’লে, যোৱা, তোমাৰ কঁকালৰ পৰা চট কাপোৰ গুচুউৱা, আৰু তোমাৰৰ ভৰিৰ পৰা জোতা সোলোকোৱা। তাতে তেওঁ সেইদৰে কৰি উদং গাৰে আৰু শুদা ভৰিৰে ফুৰিব ধৰিলে।
\v 3 পাছে যিহোৱাই ক’লে, যেনেকৈ মোৰ দাস যিচয়াই মিচৰ আৰু কুচবিষয়ক এক চিন আৰু অদ্ভত লক্ষণস্বৰূপে উদং গাৰে আৰু শুদা ভৰিৰে তিনিবছৰলৈকে ফুৰিলে, 
\v 4 সেই দৰে অচূৰৰ ৰজাই মিচৰৰ লাজৰ নিমিত্তে উদং গাৰে, শুদা ভৰিৰে, আৰু অনাবৃত টিকাৰে, ডেকা হওক, বা বুঢ়া হওক, মিচৰীয়া লোকক বন্দি কৰি, আৰু কূচীয়া লোকক দেশান্তৰ কৰি লৈ যাব।
\v 5 তাতে লোকবিলাকে নিজৰ আশা-ভুমি কুচৰ, আৰু নিজৰ গৌৰৱস্থল মিচৰৰ কাৰণে বিহ্বল হৈ লজ্জিত হ’ব।
\v 6 সেই দিনা সাগৰৰ দাঁতিৰ এই দেশ-নিবাসীয়ে ক’ব, চোৱা, অচূৰীয়া ৰজাৰ পৰা উদ্ধাৰ পাবৰ কাৰণে সহায়ৰ অৰ্থে য’লৈ আমি পলাই গৈছিলোঁ আমাৰ সেই আশা-ভুমিৰে এনে দশা; তেন্তে আমি নিজকে কেনেকৈ ৰক্ষা পাম? 
\c 21
\s  বাবিলৰ বিষয়ে, ইদোমৰ বিষয়ে, আৰু আৰবৰ বিষয়ে কোৱা ভাববাণী।                                     সাগৰৰ তীৰৰ অৰণ্য বিষয়ক ভাৰবাক্য।
\p
\v 1 যেনেকৈ দক্ষিণ অঞ্চলত বা’মৰলী বতাহ বেগেৰে চলে, তেনেকৈ আপদ অৰণ্যৰ পৰা, ভয়ানক দেশৰ পৰা চলি আহিছে।
\v 2 এটি নিদাৰুণ দৰ্শন মোক দেখুৱা হৈছে; বিশ্বাস ঘাতকে বিশ্বাস-ঘাতকতা কৰিছে, আৰু লুট কৰোঁটাই লুট কৰিছে। হে এলম, উঠি যোৱা; হে মাদিয়া, অবৰোধ কৰা; তাৰ দ্বাৰাই সকলো হুমুনিয়াই মই থমালোঁ।
\v 3 এই কাৰণে মোৰ কঁকাল যাতনাৰে পূৰ; প্ৰসৱকাৰিণীৰ যাতনা নিচিনা বেদনাই মোক ধৰিছে; মই ধৰফৰ কৰিছো, যে, শুনিব নোৱাৰোঁ, এনে বিহ্বল হৈছোঁ, যে, মই দেখিব নোৱাৰোঁ। 
\v 4 মোৰ বুকু ধপ্ ধপ্ কৰিছে; মহাত্ৰাসে মোক ব্যাকুল কৰিছে; মোৰ বাঞ্ছনায় সন্ধ্যাকাল পৰিৰ্বতন হৈ মোৰ পক্ষ্যে কম্পমানৰ কাৰণ হ’ল
\v 5 মেজ সজোৱা হৈছে, ভোজন পান চলিছে; হে সেনাপতিবিলাক, উঠা, ঢালত তেল ঘঁহা।
\v 6 কিয়নো প্ৰভুৱে মোক এই দৰে কৈছে, যোৱা, এজন পৰিয়া নিযুক্ত কৰা; সি যি দেখে, তাক প্ৰকাশ কৰক।
\v 7 যেতিয়া সি যোৰ যোৰ হৈ যোৱা অশ্বাৰোহী সন্য এদল দেখিব, তেতিয়া সি অতি মনোযোগেৰে কাণ পাতিব।
\v 8 পাছে সি সিংহ-গৰ্জ্জনেৰে চিঞঁৰি ক’লে, হে প্ৰভু, মই দিনটো নিৰন্তৰে প্ৰহৰী-গৃহৰ ওপৰত থিয় হৈ আছোঁ, আৰু ওৰে ৰাতি পৰ দিয়া ঠাইত মোক ৰখা হৈছে; 
\v 9 আৰু চোৱা, সৌৱা যোৰ যোৰ হৈ অশ্বাৰোহী সৈন্য এদল আহিছে। সি মাত লগাই আকৌ ক’লে, বাবিল পতিত হ’ল; আৰু তাৰ দেৱতাবোৰৰ আটাই মূৰ্ত্তিবোৰ ডোখৰ ডোখৰ হৈ মাটিত পৰি আছে।

\p
\v 10 হে মোৰ মৰণা মৰা শস্য আৰু খলাৰ ধানস্বৰূপ লোক, ইস্ৰায়েলৰ ঈশ্বৰ আৰু বাহিনীবিলাকৰ যিহোৱাৰ পৰা যি শুনিলোঁ, তাকে মই তোমালোকক জনালোঁ।
\v 11 দুমা বিষয়ক ভাৰবাক্য।
চেয়ীৰৰ পৰা কোলো এজনে মোক মাতি কৈছে, হে প্ৰহৰী, কিমান ৰাতি? হে প্ৰহৰী, কিমান ৰাতি?
\v 12 প্ৰহৰীয়ে উত্তৰ দি ক’লে, প্ৰভাত আহিছে, আৰু ৰাতিও আহিছে; যদি সুধিব খোজা সোধা; আকৌ ঘূৰি আহাঁ। 
\v 13 আৰব বিষয়ক ভাৰবাক্য।
হে দদানীয়া পথিকদলবিলাক, তোমালোকে আৰবৰ কাঠণিৰ মাজত ৰাতি থাকিব লাগিব।
\v 14 তেমা-দেশনিবাসীবিলাকে তৃষ্ণাতুৰ লোকৰ নিমিত্তে জল আনিছে, আগ বাঢ়ি গৈ পলৰীয়াহঁতক আহাৰ দিছে। 
\v 15 কিয়নো সিহঁত তৰোৱালৰ পৰা, খোলা তৰোৱাল, ভিৰোৱা ধনো, আকু কষ্টদায়ক যুদ্ধৰ পৰা পলাইছিল।
\v 16 কাৰণ প্ৰভুৱে মোক এই দৰে কৈছে, বেছ খাই কাম কৰা মানুহ বছৰৰ নিচিনা এবছৰ ভিতৰত কেদৰৰ সকলো গৌৰৱ লোপ পাব;
\v 17 আৰু কেদৰৰ বংশীয় বীৰ পুৰুষ ধনুৰ্দ্ধৰবিলাকৰ অৱশিষ্ট সংখ্যা তাকৰ হ’ব; কিয়নো ইস্ৰায়েলৰ ঈশ্বৰ যিহোৱাই এই কথা ক’লে।
\c 22
\s যিৰূচালেমক ক্ষমিব নোৱাৰা পাপ।
\p
\v 1 দৰ্শনৰ উপত্যকা বিষয়ক ভাৰবাক্য। তোমাৰ কি হ’ল, যে, তোমাৰ নিবাসীবিলাক সকলোৱে ঘৰৰ চালত উঠিল?
\v 2 উচ্চ-ধ্বনিৰে পূৰ্ণা কোলাহলকাৰিনী নগৰী, হে উল্লাস-প্ৰিয়া পূৰী, তোমাৰ হতবিলাক তৰোৱালেৰে হ’ত হোৱা নাই, বা যুঁজতো মৰা নাই।
\v 3 তোমাৰ সেনাপতিবিলাক একে লগে পলাই গলত, তেওঁবিলাকক ধনুৰ্দ্ধৰ লোকৰ দ্বাৰাই বন্ধ কৰা হ’ল; তোমাৰ লোকবিলাকৰ মাজৰ যিবিলাক পোৱা গ’ল, তেওঁবিলাকক একে লগে বন্ধ কৰা হ’ল, তেওঁবিলাক দুৰলৈ পলাইছিল।  
\v 4 এই নিমিত্তে মই কওঁ, তোমালোকে মোৰ পৰা আন ফাললৈ চকু দিয়া, মই অতি সন্তাপেৰে ক্ৰন্দন কৰিম; মোৰ প্ৰজাস্বৰূপা জীয়াৰীৰ, সৰ্ব্বনাশৰ নিমিত্তে মোক শান্তনা কৰিবলৈ যত্ন নকৰিবা।

\p
\v 5 কিয়নো দৰ্শনৰ উপত্যকাত বাহিনীবিলাকৰ প্ৰভু যিহোৱাৰ, কোলাহল, মৰ্দ্দন, আৰু ব্যাকুলতাৰ দিন উপস্থিত হৈছে, গড়বোৰ ভঙা হৈছে, আৰু চিঞঁৰ শব্দ পৰ্ব্বতলৈকে গৈছে।
\v 6 এলমে ৰথী আৰু অশ্বাৰোহী সৈন্যে সৈতে তূণ লৈ গৈছে, আৰু কাৰীৰে ঢাল খুলিছে।
\v 7 আৰু তোমাৰ মনোৰম্য আৰু উপত্যকা ৰথেৰে পূৰ হৈছে; আৰু অশ্বাৰোহীবিলাকে দুৱাৰত সন্মূখত বেহু পাতিছে। 
\v 8 তেওঁ যিহূদাৰ ওৰণি গুচালে; আৰু সেই দিনা তুমি কাঠনিৰ গৃহৰ অস্ত্ৰ-শস্ত্ৰলৈ দৃষ্টি কৰিলা; 
\v 9 তুমি দায়ূদৰ নগৰৰ ভগা-ছিগা ঠাইবোৰলৈ চালা, কিয়নো সেইবোৰ অনেক আছিল; তোমালোকে তল পুখুৰীৰ পানীবোৰ গোটালা। 
\v 10 তোমালোকে যিৰূচালেমৰ ঘৰবোৰ লেখ কৰিলা, আৰু নগৰৰ গড় সুদৃঢ় কৰিবৰ নিমিত্তে তাৰ কোনো কোনো ঘৰ ভাঙি পেলালা;
\v 11 তোমালোকে পুৰণি পুখুৰীৰ পানীৰ নিমিত্তে গড় দুটাৰ মাজ ঠাইত এটি পুখুৰী কৰিলা। কিন্তু যি জনাই এই ঘটনা ঘটালে, সেই জনালৈ তোমালোকে চকু নিদিলা, নাইবা যিজনাই বহুকালৰে পৰা ইয়াক কল্পনা কৰিলে, তেওঁলৈ দৃষ্টি নকৰিলা।

\p
\v 12 আৰু সেই দিনা বাহিনীবিলাকৰ যিহোৱা প্ৰভুৱে ক্ৰন্দন কৰিবলৈ, বিলাপ কৰিবলৈ, মূৰ টকলা কৰিবলৈ, আৰু চট কাপোৰ কঁকালত বান্ধিবলৈ আহ্বান কৰিলে; 
\v 13 কিন্তু আমোদ-প্ৰমোদ, গৰু-বধ, ভেৰা-হত্যা, মাংস-ভোজন, আৰু দ্ৰাক্ষাৰস পান কৰা চলিছে; সিহঁতে কয়, “আহাঁ, আমি ভোজন পান কৰোহঁক, কিয়নো কাইলৈ মৰিম।”
\v 14 বাহিনীবিলাকৰ যিহোৱাই মোৰ আগত এই কথা প্ৰচাৰ কৰিলে, “তোমালোকে নমৰালৈকে তোমালোকৰ এই অপৰাধ ক্ষমা কৰা নহব,” এইয়ে বাহিনীবিলাকৰ যিহোৱা প্ৰভুৰ।

\s চেবানাৰ বিৰুদ্ধে কোৱা ভাববাণী।
\p
\v 15 বাহিনীবিলাকৰ যিহোৱা প্ৰভুৱে এইদৰে কৈছে, যোৱা, সেই বিষয়া পাতৰ ওচৰলৈ ঘৰৰ অধ্যক্ষ সেই চেবনাৰ গুৰিলৈ গৈ কোৱা, ইয়াত তোমাৰ কি আছে, 
\v 16  আৰু ইয়াত তোমাৰ কোন আছে, যে, তুমি ইয়াত নিজৰ নিমিত্তে এটা মৈদাম খনিলা? সিও নিজৰ নিমিত্তে এটা মৈদাম খানিলে, নিজৰ নিমিত্তে এক বাসস্থান শিলত কাটিলে।
\v 17 চোৱা, যিহোৱাই বীৰৰ নিচিনাকৈ তোমাক অতি বলেৰে পেলাই দিব, এনে কি, তেওঁ তোমাক মুচৰি-সামৰি পেলাব।
\v 18 তেওঁ অৱশ্যে তোমাক নুৰিয়াই ধোপৰ দৰে গোল কৰৰৰৰি বহল দেশত পেলাই দিব; তোমাৰ প্ৰভুৰ বংশক লাজ দিওঁতা যি তুমি, তুমি হেই ঠাইত মৰিবা, আৰু তোমাৰ তেজস্বী ৰথবোৰ তাত থাকিব।
\v 19 মই তোমাৰ বিষয়ৰ পৰা তোমাক মই খেদিম, আৰু তোমাৰ পদৰ পৰা তোমাক পেলাই দিম।
\v 20 সেই দিনা মই মোৰ দাস হিল্কিয়াৰ পুত্ৰ ইলিয়াকীমক মাতিম;
\v 21 মই তোমাৰ ৰাজবস্ত্ৰ তেওঁক পিন্ধাম, তোমাৰ টঙালীৰে তেওঁক বলবান কৰিম, মই তোমাৰ শাসন ভাৰ তেওঁৰ হাতত অৰ্পণ কৰিম, আৰু তেওঁ যিৰুচালেম নিবাসীবিলাকৰ ও যিহূদা বংশৰ পিতৃস্বৰূপ হ’ব।
\v 22 মই দায়ূদৰ বংশৰ চাবিটো তেওঁৰ কান্ধত দিম; তাতে তেওঁ মেলিব, কিন্তু কোনেও বন্ধ নকৰিব, আৰু তেওঁ বন্ধ কৰিব, কোনেও নেমেলিব।
\v 23 মই বেৰৰ নিসংশয় ঠাইত তেওঁক খুটি স্বৰূপে মাৰিম; তেওঁ নিজ পিতৃ-বংশলৈ গৌৰৱ-দায়ক আসন স্বৰূপ হ’ব।
\v 24 তেওঁৰ পিতৃ-বংশৰ সকলো গৌৰৱ, সন্তান-সন্ততি, আৰু পিয়ল কৰা কলহৰলৈকে আটাই সৰু পাত্ৰ তেওঁত আৰি থোৱা হ’ব।
\v 25 বাহিনীবিলাকৰ যিহোৱাই কৈছে, সেই দিনা বেৰৰ নিসংশয় ঠাইত মৰা খুটিটো খহি পৰিব, বা ছিন্ন হৈ পৰিব, আৰু তাৰ ওপৰত আৰি থোৱা ভাৰ নষ্ট হ’ব; কিয়নো যিহোৱাই এই কথা ক’লে।
\c 23
\s তূৰৰ বিষয়ে কোৱা ভাববাণী। তূৰ বিষয়ক ভাৰবাক্য।
\p
\v 1 হে তৰ্চীচৰ জাহাজবিলাক, হাহাকাৰ কৰা; কিয়নো এনে সৰ্ব্বনাশ হ’ল, যে, ঘৰ কি সোমোৱা বাট একোৱেই নাই; সিহঁতে কিত্তীম দেশ পোৱাত, এই বাৰ্ত্তা সিহঁতৰ আগত প্ৰকাশ কৰা হ’ল।
\v 2 হে দ্বীপ-নিবাসীবিলাক, তোমালোক নিমাত হৈ থাকা; চীদোনীয়াবণিকবিসাকে সমুদ্ৰ পাৰ হৈ আহি তোমাক পৰিপূৰ্ণ কৰিছিল।
\v 3 চীহোৰৰ উৎপন্ন দ্ৰব্য মহাজলত আছিল, নীল নদীৰ শস্য তাৰ আয় হৈছিল; আৰু সেয়ে জাতিবিলাকৰ নিমিত্তে লাভ আছিল। 
\v 4 হে চীদোন, তুমি লজ্জিত হোৱা; কিয়নো সাগৰে, সমুদ্ৰৰ দৃঢ় কোঁঠে কৈছে, “মই প্ৰসৱ কৰা নাই, মই সন্তান ওপজোৱা নাই, মই ডেকাবিলাকক প্ৰতিপালন কৰা নাই, নাইবা যুৱতীবিলাকক ডাঙৰ দীঘল কৰা নাই।” 
\v 5 যেতিয়া বাৰ্ত্তা মিচৰ দেশ পাব, তেতিয়া তূৰ বিষয়ক সেই বাৰ্ত্তাত লোকবিলাক অতিশয় দুখিত হ’ব।
\v 6 তোমালোকে তৰ্চীচলৈ পাৰ হৈ যোৱা, হে দ্বীপ নিৰবাসীবিলাক, হাহাকাৰ কৰা।
\v 7 যাৰ উৎপত্তি প্ৰাচীন কলীয়া, যাৰ ভৰিয়ে দুৰ দেশত বসতি কৰিবলৈ তেওঁক নিছিল, তোমালোক সেই উল্লাসকাৰিনী নগৰী এয়ে নে?

\p
\v 8 যাৰ বনিকবিলাক ডাঙৰীয়া, যাৰ বেপাৰীবিলাক পৃথিৱীৰ মান্যবন্ত লোক, সেই ৰাজমুকুটদাত্ৰী তূৰ নগৰীৰ বিৰুদ্ধে কোনে এই কল্পনা কৰিলে?
\v 9 সকলো শোভাৰ ভুষণ কলঙ্কিত কৰিবলৈ, আৰু পৃথিৱীসকলো মান্যবন্ত লোকক অপমানিত কৰিবলৈ বাহিনীবিলাকৰ যিহোৱাই এই কল্পনা কৰিলে। 
\v 10 হে তৰ্চীচ জীয়াৰী, নীল নদীৰ নিছিনাকৈ নিজ দেশৰ মাজত যোৱা; তোমাৰ আৰু কটিবন্ধন নাই। 
\v 11 তেওঁ সমুদ্ৰৰ ওপৰত নিজ হাত মেলিলে, তেওঁ ৰাজ্যবোৰ জোকাৰিলে, যিহোৱাই কনানৰ বিষয়ে তাৰ দুৰ্গবোৰ বিনষ্ট কৰিবলৈ আজ্ঞা দিলে।
\v 12 আৰু তেওঁ ক’লে, বলাৎকৃত কুমাৰী, চীদোন জীয়াৰী, তুমি আৰু উল্লাস নকৰিবা, উঠা, কিত্তীমলৈ পাৰ হৈ যোৱা; তাতো তুমি জিৰণি নাপাবা।

\p
\v 13 সৌৱা চোৱা, কলদিয়াহঁতৰ দেশ; সেই জাতি আৰু নাই; অচূৰীয়া লোকে বনৰীয়া জন্তুৰ নিমিত্তে কাক নিৰূপণ কৰলে; সিহঁত আক্ৰমণ কৰিবৰ অৰ্থে ওখ ওখ দ’ম পাতিলে; সিহঁতে তাৰ অট্টালিকাবোৰ মাটিৰ সমান কৰিলে; সিহঁতে তাক ভগ্নৰাশি কৰিলে।
\v 14 হে তৰ্চীচৰ জাহাজবিলাক, হাহাকাৰ কৰা; কিয়নো তোমালোকৰ দৃঢ় আশ্ৰয় উচ্ছন্ন হ’ল।
\v 15 সেই কালত, এজন ৰজাৰ ৰাজত্বকাল অনুসাৰে তূৰ নগৰক সত্তৰ বছৰ পহৰা যাব; সত্তৰ বছৰৰ পাছত তূৰ নগৰীৰ দশা বেশ্যা বিষয়ক গীতটি অনুসাৰে হ’ব।
\v 16 “হে বিস্মৃতা বেশ্যা, বীণা লৈ নগৰ খন ফূৰা; তোমাৰ স্মৰণ ৰাখিবৰ নিমিত্তে মনোহৰ বাদ্য কৰা, অনেক গীত গোৱা।” 
\v 17 আৰু সত্তৰ বছৰৰ পাছত যিহোৱাই তূৰলৈ কৃপা দৃষ্টি কৰিব; তাতে তাই নিজৰ লাভ জনক ব্যৱসায় পুনৰায় ধৰিব, আৰু ভূ ণ্ডলৰ সকলোতে আৰু জগতৰ সকলো ৰাজ্যে সৈতে বেশ্যা কৰ্ম্ম কৰিব।
\v 18 আৰু তাইৰ উপাৰ্জন ও আয় যিহোৱাৰ উদ্দেশ্যে পবিত্ৰ হ’ব; সেয়ে ভৰালত গোটাই থোৱা বা সাঁচি নহব; কিয়নো তাইৰ উপাৰ্জন যিহোৱাৰ সন্মুখত বাস কৰাবিলাকৰ অৰ্থে যথেষ্ঠ পৰিমাণে খাবৰ নিমিত্তে আৰু সুন্দৰ বস্ত্ৰৰ নিমিত্তে ব্যৱহাৰ হ’ব।

\c 24
\s ঈশ্বৰৰ মহাবিচাৰৰ দিন
\p
\v 1 চোৱা, যিহোৱাই পৃথিৱী খালি কৰিছে, আৰু তাক শূন্য কৰিছে, আৰু তাৰ মুখ তল কৰি তাৰ নিবাসিবিলাকক সিঁচৰিত কৰিছে। 
\v 2 আৰু প্ৰজা যেনে পুৰোহিতো তেনে, বন্দি যেনে গৰাকীও তেনে, বেটি যেনে ঘৈনীও তেনে, কিনোতা যেনে বেচোতাও তেনে, ধাৰ দিওঁতা যেনে ধাৰুৱাও তেনে, সূত তওঁতা যেনে সূত দিওঁতাও তেনে হ’ব।
\v 3 পৃথিৱী নিচেইকৈ শূন্য আৰু লুট কৰা হ’ব; কিয়নো যিহোৱাই এই বাক্য ক’লে,  
\v 4 পৃথিৱীয়ে শোক কৰি লেৰেলা পৰিছে, জগতখন দুৰ্ব্বল হৈ জয় পৰিছে, পৃথিৱীৰ সম্ভ্ৰান্ত লোকবিলাক দুৰ্ব্বল হৈছে। 
\v 5 পৃথিৱীও তাৰ নিবাসীবিলাকৰ ভৰি তল অপবিত্ৰ হ’ল, কাৰণ সিহঁতে আজ্ঞাবোৰ লঙ্ঘন কৰিলে, বিধিটি পৰিবৰ্তন কৰিলে, চিৰস্থায়ী নিয়মটি ভাঙিলে।
\v 6 এই হেতুকে অভিশাপে পৃথিৱী গ্ৰাস কৰিলে, আৰু তাৰ নিবসীবিলাকক দোষী কৰা হ’ল; এই কাৰণে পৃথিৱী নিবাসীবিলাকক দগ্ধ হ’ল, আৰু অতি অলপ লোক অৱশিষ্ট থাকিল। 
\v 7 নতুন দ্ৰাক্ষাৰসে শোক কৰিছে, দ্ৰাক্ষালতা জয় পৰি গৈছে, আনন্দিত মনৰ লোকবিলাকে হুমুনীয়াহ পেলাইছে। 
\v 8 খঞ্জৰীবোৰৰ আনন্দ ধ্বনি থামিল, উল্লাস কৰোঁতা এৰাও ওৰ পৰিল, বীণাৰ আনন্দ ধ্বনি থামিল।
\v 9 লোকবিলাকে গানেৰে সৈতে দ্ৰাক্ষাৰস পান নকৰিব; সুৰা পান কৰোঁতা লোকৰ মুখত সুৰা তিতা লাগিব; 
\v 10 উচ্ছন্নপুৰি ভগ্ন হ’ল; কোনো মানুহ সোমাব নোৱাৰাকৈ সকলো ঘৰবোৰ বন্ধ হ’ল। 
\v 11 দ্ৰাক্ষাৰসৰ কাৰণে লোকবিলাকে বাটত চিঞৰিছে; সকলো আনন্দ মাৰ গ’ল, দেশত আনন্দধ্বনি নাইকিয়া হ’ল।  
\v 12 নগৰত কেৱল ধ্বংস থাকিল, আৰু দুৱাৰখন আঘাত লাগি নষ্ট হ’ল।
\v 13 কিয়নো জিত গছ জোকাৰিলে যেনে হয়, দ্ৰাক্ষাফল গোটাবৰ পাছত চেৰ পৰা গুটি যেনে হয়, প্ৰজাবিলাকৰ মাজত পৃথিবীও তেনে পয়।

\p
\v 14 তেওঁবিলাকে উচ্চ স্বৰেৰে জয় ধ্বনি কৰিব, তেওঁবিলাকে যিহোৱাৰ মহিমাৰ কাৰণে সমূদ্ৰৰ পৰা উচ্চ ধ্বনি কৰিব।  
\v 15 এই হেতুকে তোমালোকে পূব দিশত যিহোৱাক, সমূদ্ৰৰ দ্বীপবোৰত ইস্ৰায়েলৰ ঈশ্বৰ যিহোৱাৰ নাম গৌৰৱাম্বিত কৰা।
\v 16 আমি পৃথিবীৰ অন্তভাগৰ পৰা গীত শুনিলোঁ, যে ধাৰ্মিক লোকে প্ৰশংসা পাওক।

\p কিন্তু মই কলোঁ মই ক্ষীণ হৈ গৈছোঁ, মই ক্ষীণ হৈ গৈছোঁ, মোৰ সন্তাপ হ’ল; বিশ্বাসঘাতকবোৰে অতিশয় বিশ্বাসঘাতকতা কৰিছে।  
\v 17 পৃথিবী নিবাসী তোমাৰ বাবে আপদ, গাঁত, আৰু ফান্দ নিৰূপিত আছে। 
\v 18 তাতে যিকোনোৱে সেই আপদৰ বাৰ্ত্তা পাই পলাব, তেওঁ সেই গাঁতত পৰিব, আৰু যিকোনোৱে সেই গাঁতৰ ভিতৰৰ পৰা ওলাব, তেওঁ সেই ফান্দত ধৰা পৰিব, কিয়নো ওপৰত থকা দুৱাৰবোৰ, মুকলি হৈছে, আৰু পৃথিৱীৰ মূলবোৰ লৰিছে।
\v 19 পৃথিবী নিচেইকৈ ভগ্ন হৈছে, পৃথিবী নিচেইকৈ ডোখৰ ডোখৰ হৈছে, পৃথিবী অত্যন্ত লৰিছে।
\v 20 পৃথিবীয়ে মতোৱাল মানুহৰ নিচিনাকৈ ঢলংপলং কৰিছে, আৰু জুলনিৰ নিচিনাকৈ জুলিছে, আৰু তাৰ অপৰাধ তাৰ ওপৰত গধূৰ হোৱাত পতিত হৈছে, পুনৰায় আৰু নুঠিব। 
 
\p
\v 21 সেই দিনা যিহোৱাই উচ্চস্থানত উচ্চস্থানীয় বাহিনীবিলাকক, আৰু পৃথিবীত পৃথিবীৰ ৰজাবিলাকক দণ্ড দিব।   
\v 22 আৰু কাৰাগাৰত বন্দীয়াৰহঁতক গোটোৱাৰ দৰে তেওঁবিলাকক গোটোৱা হ’ব, আৰু বন্দীশালত বন্ধ কৰা হ’ব; পাছে অনেক দিনৰ মুৰত তেওঁবিলাকক দণ্ড দিয়া হ’ব।  
\v 23 তেতিয়া চন্দ্ৰ বিবৰ্ণ আৰু সূৰ্য লজ্জিত হ’ব; কিয়নো বাহিনীবিলাকৰ যিহোৱাই চিয়োন পৰ্ব্বতত, যিৰূচালেমত, আৰু নিজ বৃদ্ধবিলাকৰ সন্মুখত গৌৰৱেৰে ৰাজত্ব কৰিব।
\c 25
\s ঈশ্বৰীয় পৰিত্ৰাণৰ বিষয়ে ভাববাণী।
\p
\v 1 হে যিহোৱা তুমি মোৰ ঈশ্বৰ; মই তোমাক উন্নত কৰিম, তোমাৰ নাম প্ৰশংসা কৰিম; কিয়নো তুমি আচৰিত কৰ্ম্ম কৰিলা, আগৰ কালৰ কল্পনাবোৰ বিশ্বস্ততাৰে আৰু সত্যতাৰে সিদ্ধ কৰিলা।
\v 2 কিয়নো তুমি নগৰ খনক ভগ্নৰাশি, গড়েৰে আবৃত্ নগৰক ভগ্নাৱশেষ কৰিলা, বিদেশীবিলাকৰ ৰাজপুৰী পুৰী নোহোৱা কৰিলা, তাক কেতিয়াও সজোৱা নহব।
\v 3 এই হেতুকে বলবন্ত লোকবিলাকে তোমাক গৌৰৱান্বিত কৰিব, ভযঙ্কৰ জাতিবিলাকৰ লোকবিলাকৰ নগৰে তোমাক ভয় কৰিব।
\v 4 কিয়নো ভয়ানকবিলাকৰ প্ৰশ্বাস দেৱালত লগা ধুমুহাৰ নিচিনা সময়ত, তুমি দুখীয়ালৈ দুৰ্গস্বৰূপ, দুৰৱস্থাত পৰা দৰিদ্ৰলৈ দুৰ্গ, ধুমুহাৰ পৰা ৰক্ষা পাবলৈ আশ্ৰয়, সূৰ্যৰ তাপ নাপাবলৈ ছাঁস্বৰূপ হৈছিলা।
\v 5 যেনেকৈ খৰাং দেশত ৰ’দক, তেনেকৈ তুমি বিদেশীবিলাকৰ কোলাহল থমাবা; যেনেকৈ মেঘৰ ছাঁৰে ৰ’দক, নিবাৰণ কৰা হয়, তেনেকৈ ভয়ানকবিলাকৰ গান স্থগিত কৰা হ’ব।

\p
\v 6 বাহিনীবিলাকৰ যিহোৱাই এই পৰ্ব্বতত সকলো জাতিৰ নিমিত্তে উত্তম উত্তম খোৱা দব্যেৰে এক ভোজ, পুৰণি দ্ৰাক্ষাৰসেৰে, এনে কি, অতি উত্তম উত্তম খোৱা বস্তুৰে, আৰু নিৰ্ম্মল কৰা পুৰণি দ্ৰাক্ষাৰসেৰে এক ভোজ যুগুত কৰিব।
\v 7 আৰু যি ওৰণিৰে সকলো লোকবিলাকৰ মোখ ঢকা হৈছে, আৰু যি আবৰণ সকলো জাতি বিলাকৰ ওপৰত বিস্তাৰিত হৈছে, যিহোৱাই এই পৰ্ব্বতত তাক নষ্ট কৰিব। 
\v 8 তেওঁ চিৰকাললৈকে মৃত্যুক গ্ৰাহ কৰিলে, আৰু প্ৰভু যিহোৱাই সকলোৰে মুখৰ পৰা চকু-লো মচিব, আৰু গোটেই পৃথিৱীৰ পৰা নিজ প্ৰজাবিলাকৰ দুৰ্ণাম দূৰ কৰিব; কিয়নো যিহোৱাই এই কথা ক’লে।

\p
\v 9 সেই দিনা লোকবিলাকে ক’ব, যে, চোৱা, এৱেঁই আমাৰ ঈশ্বৰ, আমি এওঁলৈকে বাট চাইছিলোঁ, এৱেঁই আমাক পৰিত্ৰাণ দিব; এৱেই যিহোৱা; আমি এওঁলৈকেবাট চাইছিলোঁ, আহাঁ আমি পৰিত্ৰাণত উল্লাসিত হৈ আনন্দ কৰোঁ।
\v 10 কিয়নো এই পৰ্ব্বতত যিহোৱাৰ হাত স্থিতি হ’ব, আৰু গোবৰ পেলোৱা গাঁতৰ পানীত যেনেকৈ খেৰ গছকা হয়, তেনেকৈ মোৱাবক নিজ ঠাইত গচকা হ’ব। 
\v 11 আৰু সাঁতোৰোতা মানুহে যেনেকৈ সাঁতুৰিবৰ নিমিত্তে হাত দুখন মেলে, তেনেকৈ সি তাৰ মাজত নিজৰ হাত মেলিব; কিন্তু যিহোৱাই তাৰ নানাবিধ হাতৰ কৌশলে সৈতে তাৰ গৰ্ব্ব খৰ্ব্ব কৰিব।
\v 12 ওখ গড় থকা তোমাৰ দৃঢ় কোঠ তেওঁ নিপাত কৰিলে, মাটিত পেলালে, এনে কি, মাটিৰে সমান কৰি ধূলিত পেলালে।
\c 26
\s পৰিত্ৰাণৰ অৰ্থে কৰা প্ৰাৰ্থনা।
\p
\v 1 সেই দিনা য়িহোদাৰ দেশত এই গীত গান কৰা হ’ব, আমাৰ এখন দৃঢ় নগৰ আছে; তেওঁ পৰিত্ৰাণকেই তাৰ গড় আৰু পালী গড়-স্বৰূপে নিৰূপিত কৰিব। 
\v 2 সত্যক পালন কৰোতা ধাৰ্ম্মিক জাতি সোমাবৰ নিমিত্তে তোমালোকে দুৱাৰবোৰ মেলি দিয়া।
\v 3 যাৰ মনে তোমাত নিৰ্ভয় কৰে, তুমি তাক সম্পুৰ্ণ শান্তিত ৰাখিবা; কিয়নো সি তোমাত ভৰসা কৰিছে।
\v 4 তোমালোকে চিৰকাললৈকে যিহোৱাত ভৰসা কৰা; কিয়নো যাঃ যিহোৱা চিস্থায়ী শিলা।
\v 5 কাৰণ তেওঁ উৰ্দ্ধবাসীবিলাকক, উন্নত নগৰক নীচ কৰিলে; তেওঁ তাক অবনত কৰি মাটিৰে সৈতে সমান কৰিলে। তেওঁ তাক ধুলিত পোলালে।
\v 6 ভৰিয়ে তাক গচকিছে, দুখীয়াবিলাকৰ ভৰি, কঙালবিলাকৰ চৰেও তাক গচকিছে।
\v 7 ধাৰ্ম্মিকলোকৰ পথ সৰল; যথাৰ্থ যি তুমি ধাৰ্ম্মিকবিলাকৰ পথ সমান কৰিছা।

\p
\v 8 এনে কি, হে যিহোৱা, তোমাৰ বিচাৰৰ পথত আমি তোমালৈ বাট চাই আছোঁ; তোমাৰ নাম আৰু তোমাৰ সোৱৰণৰ চিনলৈ আমাৰ প্ৰণে হেপাহ কৰিছে।
\v 9 ৰাতি মোৰ প্ৰাণে সৈতে মই তোমালৈ হাবিয়াহ কৰিলোঁ; এনে কি, মোৰ অন্তৰত থকা আত্মাৰে সৈতে আত্মাৰে সৈতে যত্নেৰে তোমাক বিচাৰিমো; কিয়নো পৃথিৱীত তোমাৰ দণ্ড থকা সময়ত জগত-নিবাসীবিলাকে ধাৰ্ম্মিকতা শিকে।
\v 10 দুষ্ট লোকে অনুগ্ৰহ পালেও, ধাৰ্ম্মিকতা নিশিকে; ন্যায়ৰ দেশত সি অন্যায় কৰে, আৰু যিহোৱাৰ মহিমালৈ দৃষ্টি নকৰে। 

\p
\v 11 হে যিহোৱা, তোমাৰ হাত দঙা হৈছে, তথাপি সিহঁতে দৃষ্টি নকৰে; কিন্তু সিহঁতে প্ৰজাবিলাকৰ নিমিত্তে হোৱা তোমাৰ উৎসাহ দেখি লজ্জিত হ’ব; এনে, অগ্নিয়ে তোমাৰ শত্ৰূবোৰক গ্ৰাস কৰিব।
\v 12 হে যিহোৱা, তুমি আমালৈ শান্তি নিৰূপন কৰিবা; কিয়নো তুমি আমাৰ নিমিত্তে সকলো কাৰ্যকেই সিদ্ধ কৰি আহিছা।
\v 13 হে আমাৰ ঈশ্বৰ যিহোৱা, তোমাৰ বাহিৰে আন আন প্ৰভুবিলাকে আমাৰ ওপৰত অধিকাৰ কৰিছিল, কিম্তু কেৱল তোমাৰ দ্বাৰাইহে আমি তোমাৰ নাম কীৰ্তন কৰিম।
\v 14 সিহঁত মৰা, পুনৰায় নিজীৱ; সিহঁত মৃত, পুনৰায় নুঠিব; এই নিমিত্তে তুমি দণ্ড দি সিহঁতক নষ্ট কৰিলা, আৰু লিহঁতৰ লকলো নাম লুপ্ত কৰিলা।
\v 15 তুমি জাতিটি বৃদ্ধি কৰিলা; তুমি গৌৰৱান্বিত হ’লা, তুমি দেশৰ আটাই সীমা বহল কৰিলা।

\p
\v 16 হে যিহোৱা, সঙ্কট কালত লোকবিলাক তোমাৰ গুৰিলৈ আহিছিল; তেওঁবিলাকৰ ওপৰত তোমাৰ শান্তি থকা সময়ত তেওঁবিলাক মৃদুস্বৰে প্ৰাৰ্থনা কৰিছল।
\v 17 গৰ্ভৱতী তিৰোতাই সন্তান প্ৰসৱ কৰা কাল ওচৰ হ’লে যেনেকৈ ছটফট কৰি বেদনাত চিঞৰে, হে যিহোৱা, সেই দৰে আমি তোমাৰ আগত আছিলোঁ। 
\v 18 আমি গৰ্ভৱতী আছিলোঁ, আমি বেদনাত আছিলোঁ, আমি যেন বতাহহে প্ৰসৱ কৰিছিলোঁ; আমাৰ দ্বাৰাই পৃথিৱীত কোনো পৰিত্ৰাণ সিদ্ধ হোৱা নাই, নাইবা জগত নিৰ্বাসীবিলাক পোহৰলৈ আহা নাই। 
\v 19 তোমাৰ মৃত লোকবিলাক পুনৰায় জীব, মোৰ মৰা শৱবোৰ আকৌ উঠিব; হে ধুলি-নিবাসীবিলাক, সাৰ পোৱা আৰু গান কৰা; কিয়নো তোমাৰ নিয়ৰ তৃণ আদি সতেজ কৰোঁতা নিয়ৰৰ নিছিনা হ’ব, আৰু পৃথিৱীয়ে মৃতবিলাকক উলিয়াই পেলাব।

\s নানা বিষয়ক বাক্য। দ্ৰাক্ষা-বাৰী-বিষয়ক গীত।
\p
\v 20 হে মোৰ প্ৰজা, যোৱা, তোমাৰ কোঁঠালিত সোমোৱা, আৰু চাৰিও ফালে দুৱাৰ বন্ধ কৰা; ক্ৰোধ মাৰ নোযোৱালৈকে খন্তেকমান মনে মনে লুকাই থাকা।  
\v 21 কিযনো চোৱা, পৃথিৱীৰ নিবাসীবিলাকক সিহঁতৰ অপৰাধৰ নিমিত্তে দণ্ড দিবলৈ তেওঁ নিজ ঠাইৰ পৰা ওলাই আহিছে, পৃথিৱীয়ে নিজে শোহা তেজ দেখুৱাই দিব, আৰু নিজৰ হ’ত হোৱা লোকক আৰু ঢাকি নাৰাখিব।

\c 27
\p
\v 1 সেই দিনা যিহোৱাই নিজক চোকা, ডাঙৰ, আৰু শকত তৰোৱালেৰে দ্ৰুতগামী লিবিয়াথন নাগক, আৰু বেকাঁবেঁকিকৈ যোৱা লিবিয়াথন নাগক দণ্ড দিব, আৰু সমুদ্ৰত থকা বৃহৎ জন্তুটোক বধ কৰিব।
 
\p
\v 2 সেই দিনা-“এখন মনোৰম দ্ৰাক্ষ-বাৰী, তাৰ বিষয়ে তোমালোকে গান কৰা।
\v 3 মই যিহোৱাই তাক ৰাখোঁ, মই প্ৰতি নিমিষে তাত পানী দিওঁ; কোনোবাই তাক হানি কৰে বুলি মই দিনে ৰাতিয়ে তাক ধৰি থাকোঁ।  
\v 4 মোত ক্ৰোধ নাই; অহ, কাঁইটীয়া বন আৰু কাঁইট গছৰ হাবিয়ে মোৰ অহিতে যুদ্ধ কৰিলে কেনে ভাল হয়! সেয়ে হ’লে মই সিহঁতক আক্ৰমণ কৰিম, একেবাৰে দগ্ধ কৰিম। কৰিম
\v 5 নতুবা সি মোৰ পৰাক্ৰমৰ আশ্ৰয় লওক, মোৰে সৈতে সন্ধি কৰক, এনে কি, মোৰে সৈতে সন্ধিয়েই কৰক।
\v 6 ভবিষ্যত কালত যাকোবে শিপাব ইস্ৰায়েলে কলি ধৰিব আৰু ফুলিব, আৰু তেওঁবিলাকে ভূ-মণ্ডলক ফলেৰে পৰিপূৰ্ণ কৰিব।”

\p
\v 7 তেওঁ ইস্ৰায়েলৰ প্ৰহাৰকক যেনেকৈ প্ৰহাৰ কৰিছিল, তেনেকৈ তেওঁ ইস্ৰায়েলক প্ৰহাৰ কৰিলে নে? বা তাৰ দ্বাৰাই হ’ত হোৱাবিলাকৰ হত্যাৰ দৰে জানো সি হ’ত হ’ল। 
\v 8 তুমি ইস্ৰায়েলক পঠাই দিয়া দ্বাৰাই পৰিমিতৰুপে তাইক দণ্ড দিছা, তেওঁৰ পূৰ্ব্বীয় বতাহৰ দিনা নিজৰ প্ৰবল বায়ুৰ দ্বাৰাই তাইক স্থানান্তৰিত কৰিলে।
\v 9 এই হেতুকে ইয়াৰ দ্বাৰাই যাকোবৰ অপৰাধ মোচন কৰা হ’ব, আৰু তাৰ পাপ মোচল কৰাৰ এইয়ে সকলো ফল, যে, আচেৰাৰ মূৰ্ত্তিবোৰ সূৰ্য-প্ৰতিমাবোৰ পুনৰাই তুলিব নোৱাৰাকৈ সি যজ্ঞবেদী আটায়বোৰ শিলবোৰৰ নিছিনা কৰিব।
\v 10 কিয়নো গড়েৰে আবৃত নগৰ পৰিত্যক্ত হ’ব, আৰু মানুহ নথকা বাসস্থান হৈ অৰণ্য নিচিনা নিৰ্জন হ’ব; তাতে দামুৰি চৰিব শুব, আৰু তাৰ ঠালবোৰ খাই পেলাব।
\v 11 তাৰ ডাল যেতিয়া শুকাই যায়, তেতিয়া সেইবোৰক ভঙা যাব; তিৰোতাবোৰে আহি সেইবোৰ লৈ জুইৰ পুৰিব; কিয়নো সি বুদ্ধিহীন জাতি; এই হেতুকে তাৰ সৃষ্টিৰ্কতাই তাক দয়া নকৰিব, আৰু তাৰ নিৰ্ম্মাণকৰ্ত্তাই তাক কৃপা নকৰিব।

\p
\v 12 সেই দিনা যিহোৱাই ফৰাৎ নদীখনৰ সোঁত বৈ যোৱা লোৰৰ পৰা মিচৰ জুৰিলৈকে নিজৰ ফল পাৰিব; আৰু হে ইস্ৰায়েলৰ সন্তানবিলাক, তোমালোকক এটা এটা কৈ বোটলা যাব।

\p
\v 13 আৰু সেই দিনা এটা ডাঙৰ শিঙা বজোৱা হ’ব; তাতে, অচূৰ দেশত নষ্ট হ’ব লগীয়াবিলাক আৰু মিচৰ দেশলৈ বন্দী কৰি নিয়া লোকবিলাক আহিব; আৰু তেওঁবিলাকে যিৰূচালেমত পবিত্ৰ পৰ্ব্বতত যিহোৱাৰ আগত প্ৰণিপাত কৰিব।
\c 28
\s যিৰূচালেমৰ অধ্যক্ষবিলাকৰ বিৰুদ্ধে কোৱা বাক্য।
\p
\v 1 ইফ্ৰয়িমৰ মতলীয়াবোৰ অহঙ্কাৰৰ ৰাজমুকুটটিৰ, আৰু দ্ৰাক্ষাৰসেৰে পৰাজিত হোৱাবিলাকৰ উৰ্ব্বৰা উপত্যাকৰ মূৰত থকা জয় পৰা সুন্দৰ ভূষণস্বৰূপ ফুলটিৰ সন্তাপ হ’ব।
\v 2 চোৱা, প্ৰভূৰ এজন পৰাক্ৰমী আৰু বলৱান লোক আছে; সি শিল পৰা ধুমুহাৰ নিচিনাকৈ, প্ৰলয় কঁৰোতা প্ৰচণ্ড বতাহৰ নিচিনাকৈ, তল নিয়াওঁতা প্ৰবল ধল পানীৰ সোঁতৰ নিচিনাকৈ, তাৰ নিজ হাতেৰে তাক মাটিত পেলাই দিব।
\v 3 ইফ্ৰয়িমৰ মতলীয়াবোৰৰ অহঙ্কাৰৰ ৰাজমুকুটটি ভৰিৰে গচকা হ’ব। 
\v 4 আৰু ঘামকালৰ পূৰ্ব্বে হোৱা প্ৰথমে পকা যি ডিমৰু গুটিক লোকে দেখামাত্ৰে চকু দিয়ে, আৰু হাতত পৰিলে গিলি পেলায়, উৰ্ব্বৰা উপত্যকাত মুৰত থকা সুন্দৰ ভূষণস্বৰূপ তাৰ জয় পৰা ফুলটি, সেই গুটিৰ নিচিনা হ’ব।  
\v 5 সেই দিনা বাহিনীবিলাকৰ যিহোৱা নিজ প্ৰজাবিলাকৰ অৱশিষ্ট ভাগৰ নিমিত্তে সুন্দৰ ৰাজমুকুট আৰু শোভা কৰোঁতা মুকুটস্বৰূপ হ’ব; 
\v 6 তেওঁ বিচাৰ আসনত বহোঁতালৈ বিচাৰজনক আত্মা, আৰু নগৰৰ দুৱাৰত যুদ্ধ ওভটোৱা লোকবিলাকলৈ পৰাক্ৰমস্বৰূপ হ’ব।

\p
\v 7 কিন্তু ইবিলাকো দ্ৰাক্ষাৰসেৰে ভ্ৰান্ত, আৰু সুৰাপালেৰে বিপথগামী হৈছে; পুৰোহিত আৰু ভাববাদী সুৰাপানেৰে ভ্ৰান্ত হৈছে, সিবিলাক দ্ৰাক্ষাৰসেৰে নষ্ট হৈছে, সুৰাপানেৰে বিপথগামী হৈছে, আৰু দৰ্শনত ভ্ৰান্ত হৈছে আৰু বিচাৰত বিচলিত হৈছে।  
\v 8 কিয়নো আটাইবোৰ মেজ বাঁতিৰে আৰু মলেৰে পূৰ হৈছে, কোনো চাফা ঠাই নাই।
 
\p
\v 9 “তেওঁ কাক জ্ঞান শিকাব? আৰু কাক নো বাৰ্ত্তাটি বুজাই দিব? গাখীৰ এৰুউৱা আৰু পিয়াহ খাব নিদিয়া কেঁচুৱাবিলাকক নে? 
\v 10 কিয়নো বিধিৰ উপৰি বিধি, বিধিৰ উপৰি বিধি, শাৰীৰ উপৰি শাৰী, শাৰীৰ উপৰি শাৰী, ইয়াত অলপ তাত অলপ।”

\p
\v 11 বাস্তৱিকে তেওঁ বিদেশী ওঁঠেৰে আৰু পৰভাষাৰে এই লোকবিলাকক কথা ক’ব।
\v 12 তেওঁ তেওঁবিলাকক কৈছিল, “এয়ে জিৰণি, তোমালোকে ভাগৰ পোৱাক জিৰণি দিয়া, আৰু এয়ে বিশ্ৰাম;” তথাপি তেওঁবিলাকে শুনিবলৈ সন্মত নাছিল।
\v 13 এই হেতুকে তেওঁবিলাকে গৈ যেন উজুটি খাই চিত হৈ পৰি ভগ্ন হ’ব, আৰু ফান্দত ধৰা পৰিব, এই নিমিত্তে তেওঁবিলাকলৈ যিহোৱাৰ বাক্য “বিধি উপৰিও বিধি, “বিধি উপৰিও বিধি,শাৰীৰ উপৰি শাৰি , শাৰীৰ উপৰি শাৰি, ইয়াত অলপ তাত অলপ” হ’ব।   
 
\p
\v 14 এতেকে যিৰূচালেমত থকা এক জাতি শাসন কৰোঁতা হে নিন্দাপ্ৰিয় মানুহবিলাক, যিহোৱাৰ বাক্য শুনা। 
\v 15 কাৰণ তোমালোকে ক’লা, “আমি মৃত্যুৱে সৈতে এটি নিয়ম স্থাপন কৰিলোঁ, আৰু চিয়োলৰ সৈতে আমাৰ সন্ধি আছে, প্ৰলয় কৰোঁতা আপদ স্বৰূপ ধল পানী দেশৰ মাজেৰে গ’লে আমাৰ ওচৰ নাচাপিব; কিয়নো আমি মিছাকে আমাৰ আশ্ৰয়, আৰু ছলকে আমাৰ লুকুৱাৰ ঠাই কৰিলোঁ।”   
\v 16 এই কাৰণে প্ৰভু যিহোৱাই এই দৰে কৈছে, চোৱা, মই চিয়োনত ভিত্তিমূলৰ নিমিত্তে এটি শিল, এটি পৰীক্ষিত শিল, আৰু দৃঢ়কৈ বহুউৱা চুকৰ এটি বহুমূল্য শিল স্থাপন কৰিলোঁ। যি মানুহে বিশ্বাস কৰিব, তেওঁ অধৈৰ্য নহ’ব।
\v 17 আৰু মই ন্যায় বিচাৰক পৰিমান-জৰী আৰু ধাৰ্মিকক ওলোম-জৰী কৰিম; তাতে শিলাবৃষ্টিয়ে সেই মিচা আশ্ৰয় ভাঙি গুচাব, সেই লুকুৱা ঠাইক বানপানীয়ে তল নিয়াব; 
\v 18 আৰু মৃত্যুৱে সৈতে কৰা তোমালোকৰ নিয়মটি মচি পেলুৱা হ’ব, আৰু চিয়োলে সৈতে কৰা তোমাৰ সন্ধি থিৰে নাথাকিব; প্লাৱন কৰোতা আপদস্বৰূপ ধল পানী দেশৰ মাজেদি গ’লে, তোমালোকক তাৰ দ্বাৰাই গচকি পেলোৱা হ’ব। 
\v 19 সি যিমান বাৰ দেশৰ মাজেদি যাব, সিমানবাৰ তোমালোকক লৈ যাব; কিয়নো সি প্ৰতি পুৱা, আৰু দিনত ও ৰাতিও দেশৰ মাজেদি যাব, আৰু বাৰ্ত্তাটি বুজিলে কেৱল ত্ৰাস হ’ব।
\v 20 কিয়নো মানুহে ভৰি মেলিবলৈ খাত চুটি আৰু গাত লবলৈ কাপোৰ ঠেক হৈছে।
\v 21 কাৰণ যিহোৱাই নিজৰ কাৰ্য্য, নিজৰ নজনা নুশুনা ব্যাপাৰ, নিজৰ নজনা নুশুনা ব্যপাৰ সাম্ফল কৰিবলৈ, পৰাচীন পৰ্ব্বতত যেনেকৈ উঠিছিল, তেনেকৈ উঠিব, আৰু গিবিয়োন উপত্যকাত যেনেকৈ ক্ৰোধ কৰিছিল, তেনেকৈ ক্ৰোধ কৰিব।
\v 22 এই হেতুকে তোমালোকৰ বান্ধ শকত নহবলৈ নিন্দাত ৰত নহবা; কিয়নো মই বাহিনীবিলাকৰ যিহোৱাৰ প্ৰভুৰ পৰা গোটেই পৃথিৱীৰ নিমিত্তে এক উচ্ছন্নতাৰ, এনে কি, এক স্থিৰীকৃত উচ্ছন্নতাৰ কথা শুনিলোঁ। 

\p
\v 23 তোমালোকে কাণ পাতি মোৰ মাত শুনা, মনোযোগ কৰি মোৰ বাক্য শুনা।
\v 24 গুটি ববৰ নিমিত্তে জানো খেতিয়কে সদায় হাল বায়? তেওঁ জানো সদায় খলি কাটে? আৰু নিজৰ মাটিৰ চপৰা জানো সদায় ভাঙে?
\v 25 মাটি সমান কৰা পাছত তেওঁ জানো কাল-জবৰা নবয়, আৰু ভূগ জীৰা নিসিচে? শাৰী শাৰী কৰি ঘেঁহু আৰু নিৰূপিত ঠাইত যৱ, আৰু তাৰ কিনাৰে কিনাৰে জনাৰ ধান জানো নবয়? 
\v 26 কিয়নো তেওঁৰ ঈশ্বৰে তেওঁক যথাৰ্থ শিক্ষা দিয়ে, আৰু তেওঁক জ্ঞান দিয়ে।
\v 27 কাৰণ কাল-জীৰা মৰণা মৰা যন্ত্ৰেৰে মৰা নাযায়, আৰু ৰথৰ চক্ৰ ভোগ-জীৰা ওপৰত চলোৱা নাযায়, কিন্তু কাল-জীৰা বাৰিৰে, আৰু ভোগ-জীৰা লাখুটিৰে মৰা যায়। 
\v 28 পিঠাৰ শস্য গুড়ি কৰিব লগা হয়; কাৰণ তেওঁ সদায় মৰণা মৰাত লাগি নাথাকে; আৰু তেওঁ তাৰ ওপৰেদি যন্ত্ৰৰ চক্ৰ চলায় হয়, কিন্তু নিজৰ ঘোঁৰাবোৰেৰে তাক গুড়ি নকৰে।
\v 29 যি জনা মন্ত্ৰণাত আশ্চৰ্য, আৰু জ্ঞানত মহান, বাহিনীবিলাকৰ সেই যিহোৱাৰ পৰা ইও ওলাইছে।
\c 29
\s যিৰূচালেমৰ বিষয়ে যিহোৱাই সিদ্ধ কৰিব লগীয়া উদ্দেশ্য।
\p
\v 1 হে অৰিয়েল, হে দায়ুদে ছাউনি পতা নগৰ, তোমালোকে বছৰত বছৰ যোগ দিয়া; উৎসৱৰ পাছত উৎসৱ আহক।
\v 2 তেতিয়া মই অৰিয়েলক কষ্ট দিম; তাতে শোক আৰু বিলাপ হ’ব, আৰু সেই লগৰ মোৰ পক্ষে অৰীয়েলৰ (যজ্ঞ-বেদীৰ দগ্ধ কৰা ঠাইৰ) নিচিনা হ’ব।
\v 3 আৰু মই তোমাৰ বিৰুদ্ধে চাৰিওফালে চাউনি পাতিম, আৰু সৈন্য দলেৰে তোমাক বেৰি ধৰিম, আৰু তোমাৰ অহিতে আক্ৰমণ কৰা গড় তুলিম।
\v 4 তাতে তুমি নত হ’বা, ভুমিৰ পৰা কথা কবা, তোমাৰ বাক্য সৰু হৈ ধুলিৰ পৰা ওলাব, তোমাৰ মাত ভুত পোহা মানুহৰ নিচিনাকৈ ভুমিৰ পৰা ওলাব, আৰু তোমাৰ বাক্যৰ ফুচফুচনি ধুলিৰ পৰা ওলাব। 

\p
\v 5 কিন্তু তোমাৰ শত্ৰূসমূহ মিহি ধুলিৰ নিচিনা হ’ব, আৰু ভয়ানক লোক সমুহ উৰি যোৱা তুঁহৰ নিছিনা হ’ব; এনে কি, সেয়ে অকস্মাতে চকুৰ প্ৰচাৰতে ঘটিব।
\v 6 মেঘ-গৰ্জ্জনেৰে, ভূমিকম্পৰে, মহাশব্দৰে, বা’মৰলী বতাহে, ধুমুহাৰে আৰু সংহাৰক অগ্নিশিখাৰে বাহিনীবিলাকৰ যিহোৱাৰ দ্বাৰাই দণ্ড দিয়া যাব।
\v 7 তাতে অৰীয়েলৰ বিৰুদ্ধে যি সকলো জাতি সমুহে যুদ্দ কৰিছে, যিবোৰে তেওঁ আৰু তেওঁৰ দৃঢ় কোঁঠৰ অহিতে যুদ্ধ কৰিছে, আৰু তেওঁক ক্লেশ দিছে, এই সকলোৱেই এটি সপোন, ৰাতিৰ এক সামাজিকৰ নিছিনা।
\v 8 যেনেকৈ ক্ষুধাতুৰ মানুহে সপোনত ভোজন কৰে, কিন্তু সাৰ পালে পেট শুদা থাকে, বা যেনেকৈ তৃষ্ণাতুৰ মানুহে সপোনত পান কৰে, কিন্তু সাৰ পালে পিয়াহত দুৰ্ব্বল হয়, আৰু অন্তৰত পিয়াহ লাগে, তেনেকৈ চিয়োন পৰ্ব্বতৰ বিৰুদ্ধে যুদ্ধ কৰোতা সকলো জাতি সমূহ হ’ব।

\p
\v 9 তোমালোকে ৰৈ থাকা, তধা লাগা, আমোদ কৰা, আৰু অন্ধ হোৱা; তেওঁবিলাক মতলীয়া হৈছে, কিন্তু দ্ৰাক্ষাৰসেৰে নহয়; তেওঁবিলাকে ঢলং পলং কৰিছে, কিন্তু সুৰাপানেৰে নহয়;
\v 10 কিয়নো যিহোৱাই তোমালোকৰ ওপৰত ঘোৰ নিদ্ৰাজনক আত্মা ঢালি দিলে, তোমালোকৰ ভাববাদী স্বৰূপ চকুবোৰ মুদালে,
\v 11 সকলো দৰ্শন তোমালোকলৈ চাব মাৰি বন্ধ কৰা এখনি পুথিৰ বাক্যস্বৰূপ; অনুগ্ৰহ কৰি ইয়াক পাঠ কৰা, এই বুলি কৈ জ্ঞানী এজনক সেই পুথি খন দিলে তেওঁ কয়, মই নোৱাৰোঁ, কাৰণ এয়ে চাব মাৰি বন্ধ কৰা; 
\v 12 অনুগ্ৰহ কৰি ইয়াক পাঠ কৰা, এই বুলি কৈ অজ্ঞান এজনক পুথিখন দিলে, সি কয়, মই লিখা-পঢ়া নাজানো।

\p
\v 13 যিহোৱাই আৰু ক’লে, এই লোকবিলাকে মোৰ ওচৰলৈ চাপি নিজ নিজ মুখেৰে আৰু ওঁঠেৰেহে মোক সন্মান কৰে, কিন্তু তেওঁবিলাকৰ অন্তৰ হ’লে মোৰ পৰা দূৰত ৰাখে;  আৰু মোলৈ তেওঁবিলাকৰ যি ভয়, সিও তেওঁবিলাকৰ মুখস্থ কৰা মানুহৰ বিধি।
\v 14 এই হেতুকে চোৱা, মই এই লোকবিলাকলৈ অদ্ভুত ৰূপে, এনে কি, অদ্ভুত আৰু আচৰিতৰূপে কাৰ্য্য কৰি থাকিম, আৰু তেওঁবিলাকৰ জ্ঞানৱন্তবিলাকৰ জ্ঞান নষ্ট হ’ব, আৰু তেওঁবিলাকৰ বুদ্ধিমন্ত লোকবিলাকৰ বুদ্ধি লুকাই থাকিব।

\p
\v 15 যিবোৰে যিহোৱাৰ পৰা নিজ কল্পনা লুকুৱাই ৰাখিবলৈ গভীৰ আলচ কৰে, আৰু যিবোৰ কৰ্ম্ম আন্ধাৰত আছে, আৰু যিবোৰে কয়, “আমাক কোনে দেখে? আমাক কোনে জানে?” সিহঁতৰ সন্তাপ হ’ব?
\v 16 তোমালোকৰ কেনে বিপৰীত বুদ্ধি! কুমাৰ কুমাৰৰ মাটি সমান বুলি গণ্য নে? তেওঁ মোক নিৰ্ম্মাণ কৰা নাই, এই বুলি নিৰ্ম্মিত বস্তুৱে নিৰ্ম্মণকৰ্ত্তাৰ বিষয়ে ক’ব পাৰে নে? তেওঁৰ বুদ্ধি নাই, গঠিত বস্তুৱে তাৰ গঠনকাৰীৰ বিষয়ে ক’ব পাৰে নে?

\p
\v 17 আৰু অতি অলপ সময় গলে, লিবানোন ফলৱতা ক্ষেত্ৰত কাঠনি বুলি গণিত নহ’ব নে? 
\v 18 আৰু সেইদিনা কলাবিলাকে পুথিখনৰ বাক্য শুনিব, আৰু অন্ধবিলাকৰ চকুৱে তিমিৰ আৰু অন্ধকাৰৰ মাজৰ পৰা দেখিৱলৈ পাব।
\v 19 আৰু নম্ৰ নোকবিলাকে যিহোৱাতনিজৰ আনন্দ বঢ়াব, আৰু মনুষ্যৰ মাজত থকা দৰিদ্ৰবিলাকে ইস্ৰায়েলৰ পবিত্ৰ জনাত উল্লাস কৰিব।
\v 20 কিয়নো ভয়ানক লোক লোপ পাইছে, আৰু নিন্দক শেষ হৈছে, আৰু যিবোৰে অপকাৰ কৰিবলৈ ছল বিছাৰে,
\v 21 যিবোৰে গোচৰত মানুহক অপৰাধী পাতে, নগৰৰ দুৱাৰত প্ৰতিবাদী জনলৈ ফান্দ পাতে, আৰু মিছা কথাৰে ধাৰ্ম্মিকৰ ন্যায় দূৰ কৰে, সেই সকলোকে উচ্ছন্ন কৰা হৈছে। 

\p
\v 22 এই হেতুকে অব্ৰাহামৰ মুক্তি দাতা যিহোৱাই যাকোবৰ বংশক বিষয়ে এই কথা কৈছে, এতিয়াৰ পৰা যাকোব লজ্জিত নহব, আৰু এতিয়াৰ পৰা তাৰ মুখ বিবৰ্ণ নহব।
\v 23 কিন্তু যেতিয়া সি মোৰ হাতৰ কাৰ্য্য নিজ সন্তানবিলাকক নিজৰ মাজত থকা দেখিব, তেতিয়া তেওঁবিলাকে মোৰ নাম পবিত্ৰ কৰি মানিব; এনে কি, তেওঁবিলাকে যাকোবৰ পবিত্ৰ জনাক পবিত্ৰ বুলি মানিব, আৰু ইস্ৰায়েলৰ ঈশ্বৰক ভয় কৰিব।
\v 24 তাতে ভ্ৰান্ত মনৰ লোকেও বিবেচনা শক্তি পাব, বিদ্ৰোহীবোৰে জ্ঞান শিকিব।
\c 30
\s মিচৰত নিৰ্ভয় কৰা ফল। ইস্ৰায়েলৰ ভাবী উন্নতি। অচূৰৰ বিনাশ।
\p
\v 1 যিহোৱাই কৈছে, পাপৰ উপৰিও পাপ কৰিবলৈ, যি বিদ্ৰোহী সন্তান বিলাকে মোৰ অনুপস্থিতে কল্পনা কৰে, আৰু মোৰ বিনা আত্মায় সন্ধি পাতে,
\v 2 ফৰৌণৰ পৰাক্ৰমেৰে নিজক পৰাক্ৰমী কৰিবলৈ, আৰু মিচৰৰ ছাঁত আশ্ৰয় লবলৈ যি সন্তানবিলাকে মোৰ পৰামৰ্শ নোলোৱাকৈ মিচৰলৈ যাবৰ নিমিত্তে বাট লৈছে, তেওঁবিলাকৰ সন্তাপ হ’ব।
\v 3 সেই নিমিত্তে ফৰৌণৰ পৰাক্ৰম তোমালোকক লাজ দিওঁতা হ’ব, আৰু মিচৰৰ ছাঁত আশ্ৰয় লোৱাই তোমালোকৰ অপমান জনক হ’ব।
\v 4 যদিও তেওঁ প্ৰধান লোকবিলাক টোৱনত আছে, আৰু তেওঁ দূতবিলাকে হানেচ পালেগৈ,
\v 5 তথাপি যি জাতিয়ে তেওঁবিলাকক উপকাৰ কৰিব নোৱাৰে, যি জাতি সহায় দিওঁতা কি উপকাৰী নহয়, কিন্তু লাজ দিওঁতা আৰু দুৰ্ণামজনকহে, এনে জাতিৰ বিষয়ে তেওঁবিলাক সকলোৱে লজ্জিত হ’ব।
\p
\v 6 দক্ষিণ অঞ্চলৰ পশুবোৰ বিষয়ে কোৱা ভাৰবাক্য। সঙ্কটৰ আৰু ক্লেশৰ যি দেশত সিংহিনীৰ আৰু সিংহৰ, আৰু কালসৰ্পৰ আৰু উৰি ফুৰা পোৰনি ধৰোৱা সৰ্পৰ জন্ম হয়, এনে দেশৰ মাজেদি তেওঁবিলাকে অনুপকাৰী এক জাতিৰ ওচৰলৈ গাধবোৰৰ পিঠিত তেওঁবিলাকৰ ধন-সম্পত্তি, আৰু উটবোৰৰ চুটত তেওঁবিলাকৰ বহুমুল্য বস্তু তুলি লৈ গৈছে।
\v 7 কিন্তু মিচৰীয়াবোৰ ভাপস্বৰূপ, সিহঁতৰ সহায় মিছা, এই নিমিত্তে মই সেই জাতিক, বহি থাকোঁতা ৰাহব, এই নাম দিলোঁ।
\p
\v 8 এতিয়া যোৱা, সেই কথা ভবিয্যত কাললৈকে, এনে কি, অনন্ত কাললৈকে থাকিবৰ নিমিত্তে তাক তেওঁবিলাকৰ আগত এখন ফলিত লিখা, আৰু এখন পুথিত লিখি ৰাখা।
\v 9 কিয়নো তেওঁবিলাক বিদ্ৰোহী জাতি, মিছলীয়া সন্তান, যিহোৱাৰ ব্যৱস্থা শুনিবলৈ অমান্তি হোৱা সন্তান।
\v 10 তেওঁবিলাকে দৰ্শকবিলাক কয়, দৰ্শন নকৰিবা, আৰু ভাববাদীবিলাকক কয়, “আমাৰ আগত যথাৰ্থ ভাববাণী নকবা; আমাৰ আগত খুচামোদী বাক্য কোৱা,মায়াযুক্ত ভাববাণী কোৱা।
\v 11 বাট এৰা, পথৰ পৰা এফলীয়া হোৱা, ইস্ৰায়েলৰ পবিত্ৰ জনাক আমাৰ চকুৰ আগৰ পৰা দুৰ কৰা।”
\v 12 এই হেতুকে ইস্ৰায়েলৰ পবিত্ৰ জনাই কৈছে, তোমালোকে এই বাক্য হেয়জ্ঞান কৰিছা, আৰু উপদ্ৰৱত ও বিপৰীত আচৰণত বিশ্বাস কৰি তাৰ ওপৰত নিৰ্ভয় কৰিছা;
\v 13 এতেকে, যাৰ ভগ্ন অকস্মাৎ মুৰ্হূত্বতে হব পাৰে, ওখ দেৱালৰ এনে হ’লা পৰোঁ পৰোঁ হৈ থকা এভাগৰ নিচিনা এই অপৰাধত তোমালোকলৈ হ’ব।
\v 14 কুমাৰৰ পাত্ৰ ভঙা নিছিনাকৈ তেওঁ তাক ভাঙিব; অলপো নৰখাকৈ তাক ডোখৰ ডোখৰ কৈ ভাঙিব; তাতে জুইশালৰ পৰা জুই তুলিবলৈ, বা পুখুৰীৰ পৰা পানী তুলিবলৈ তাৰ টুকুৰাবোৰৰ মাজৰ এডুখৰি খোলাও পোৱা নাযাব।
\p
\v 15 কিয়নো প্ৰভু যিহোৱাই ইস্ৰায়েলৰ পবিত্ৰ জনাই এই দৰে কৈছিল, তোমালোকে ওলটি আহি শান্ত হ’লে পৰিত্ৰাণ পাবা, থিৰে থাকি বিশ্বাস কৰিলেহে তোমালোকৰ আক্ৰমণ হ’ব, কিন্তু তোমালোক অসন্মত হ’লা;
\v 16 আৰু তোমালোকে ক’লা, “নকৰোঁ; কিয়নো আমি ঘোঁৰাত উঠি দৌৰি যাম;” এতেকে তোমালোকক খেদি যোৱাবিলাকহে বেগী হ’ব।
\v 17 এটাৰ ধমকিত এক হাজাৰ পলাই যাব, আৰু পাঁচোতাৰ ধমকিত এক তোমালোক পলাই যাবা; শেষত তোমালোক পৰ্ব্বতৰ টিঙত থকা পতাকা-দণ্ডৰ, আৰু উপপৰ্ব্বতৰ ওপৰত থকা নিচানডালিৰ নিচিনাকৈ অৱশিষ্ট থাকিবা।
\p
\v 18 এই হেতুকে যিহোৱাই তোমালোকক দয়া কৰিবলৈ অপেক্ষা কৰিব, আৰু এই নিমিত্তে তেওঁ তোমালোকক অনুগ্ৰহ কৰিবলৈ উঠিব; কিয়নো যিহোৱা ন্যায় বিচাৰ কৰোঁতা ঈশ্বৰ, যি সকলোৱে অপেক্ষা কৰে, সেই সকলো ধন্য।
\p
\v 19 কিয়নো এই জাতিয়ে চিয়োনত যিৰুচালেমত বাস কৰিব; তুমি আৰু নাকান্দিবা; তোমাৰ কাতৰোক্তিৰ শব্দ শুনি তেওঁ অবশ্যে তোমাক দয়া কৰিব; শুণামাত্ৰকেই তেওঁ তোমাক উত্তৰ দিব।
\v 20 যদিও প্ৰভুৱে তোমালোকক সঙ্কটযুক্ত আহাৰ, আৰু ক্লেশযুক্ত জল দিয়ে, তথাপি তোমাৰ শিক্ষকবিলাক আৰু লুকাই নাথাকিব, আৰু তোমাৰ চকুৱে তোমাৰ শিক্ষকবিলাকক দেখিবলৈ পাব;
\v 21 আৰু তোমালোকে সোঁফালে কি বাঁওফালে ঘুৰিবৰ সময়ত তোমালোকৰ কাণে পাছৰ পৰা এই বাক্য শুনিবলৈ পাব, এয়ে পথ, এয়েদি চলা।
\v 22 আৰু তোমালোকে নিজ নিজ কটা-মূৰ্ত্তিত মৰা ৰূপৰ পতা অশুচি কৰিবা, আৰু তাক অশুচি বস্তু নিচিনাকৈ পেলাই দি ক’বা, দূৰ দূৰ।
\v 23 আৰু যিহতে তুমি মাটিত বব পাৰিবা, তাৰ নিমিত্তে তেওঁ তোমাৰ গুটিৰ অৰ্থে বৰষুণ দিব; আৰু তেওঁ ভুমিৰ উৎপন্ন আহাৰ দিব; সেয়ে ৰসাল আৰু পুষ্টিকৰ হ’ব; সেই দিনা তোমাৰ পশুৰ জাকবোৰে বহল পথাৰত চৰিব।
\v 24 মাটি চাহ কৰোঁতা গৰু আৰু গাধবোৰেও, কুলাৰে জৰা চালনীয়ে চলা সোৱাদৰ দানা খাব।
\v 25 আৰু মহাহত্যাৰ দিনা ওখ কোঁঠবোৰ ভাগি পৰা সময়ত প্ৰত্যেক উচ্চ গিৰিৰ ওপৰত আৰু প্ৰত্যেক ওখ পৰ্ব্বতৰ ওপৰত নৈ আৰু পানীৰ জুৰি হ’ব।
\v 26 আৰু যিদিনা যিহোৱাই তেওঁৰ প্ৰজাবিলাকৰ ভগা অঙ্গ জোৰা দিব, আৰু প্ৰহাৰত লগা ঘা সুস্থ কৰিব, সেইদিনা চন্দ্ৰৰ পোহৰ সূৰ্য্যৰ নিছিনা হ’ব, আৰু সূৰ্য্যৰ পোহৰ সাত গুণে অধিক, সাত দিনৰ পোহৰৰ সমান হ’ব।
\p
\v 27 চোৱা, যিহোৱাৰ নাম দূৰৈৰ পৰা আহিছে; তেওঁৰ ক্ৰোধাগ্নি জ্বলিছে; ওপৰলৈ উঠা তেওঁৰ ধুৱাঁৰাশি অতি ডাঠ; তেওঁৰ ওঁঠ ক্ৰোধেৰে পৰিপূৰ্ণ, আৰু তেওঁৰ জিবা গ্ৰাস কৰোতা অগ্নিস্বৰূপ।
\v 28 তেওঁৰ জাতিবিলাকক ধ্বংস-চালনিৰে চালিবলৈ, তেওঁৰ প্ৰশ্বাস-বায়ু ডিঙিলৈকে উঠা প্লাবনকাৰী নদীস্বৰূপ, আৰু জাতিবিলাকৰ মুখত ভ্ৰান্তিজনক লাগাম হ’ব।
\v 29 পবিত্ৰ ভোজ পালন কৰা ৰাতিৰ গীতৰ নিচিনাকৈ তোমালোকৰ গীত হ’ব, যিহোৱাৰ পৰ্ব্বত ইস্ৰায়েলৰ শিলালৈ যাবৰ মনেৰে বাঁহী বজাই বজাই যোৱা লোকৰ নিচিনাকৈ তোমালোকৰ মনত আনন্দ হ’ব।
\v 30 আৰু যিহোৱাই নিজৰ জলন্ত ক্ৰোধেৰে আৰু গ্ৰাস কৰোঁতা অগ্নিশিখাৰে, প্ৰচণ্ড বতাহ আৰু ধুমুহাৰে, আৰু শিলাবৃষ্টিৰে নিজ মহিমান্বিত স্বৰ শুনাব, আৰু নিজৰ বাহু নমোৱা দেখুৱাব।
\v 31 কিয়নো যি অচুৰে দণ্ডৰে আঘাত কৰিছিল, এনে অচূৰ যিহোৱাৰ মাতত ভাগি ডোখৰ ডোখৰ হ’ব।
\v 32 যিহোৱাই যি নিৰূপিত দণ্ড তাৰ ওপৰত পেলাব, তাৰ পেৰতি কোবত খঞ্জৰী আৰু বীণা বাজিব; আৰু তেওঁ যুদ্ধত হাত ঘূৰাই ঘূৰাই সিহঁতৰ লগত যুদ্ধ কৰিব;
\v 33 কিয়নো এখন তোফৎ (দগ্ধ কৰা ঠাঁই) পূৰ্ব্বকালৰে পৰা তৈয়াৰ আছে, এনে কি ৰজাৰ নিমিত্তে যুগুত আছে; তেওঁ তাক দ আৰু বহল কৰিলে, তাৰ চিতাত জুই আৰু অধিক খৰি আছে; যিহোৱাৰ ফুঁৰে তাক গন্ধক-সোঁতৰ দৰে জ্বলায়।
\c 31
\s মিচৰৰ সহায় বৃথা। যিহোৱাই ৰক্ষা কৰা।
\p
\v 1 যিবিলাকে সহায় পাবৰ কাৰণে মিচৰলৈ নামি যায়, আৰু ঘোঁৰাবোৰত ভাৰসা কৰে, তেওঁবিলাকৰ সন্তাপ হ’ব; তেওঁবিলাকে অধিক দেখি ৰথত, আৰু অতি বলবন্ত দেখি অশ্বাৰোহীত বিশ্বাস কৰে, কিন্তু তেওঁবিলাকে ইস্ৰায়েলৰ পবিত্ৰ জনালৈ নাচায়, নাইবা যিহোৱাৰ ওচৰলৈ নাযায়।
\v 2 তথাপি তেৱোঁ জ্ঞানবান, তেওঁ অমঙ্গল ঘটাব, আৰু নিজৰ বাক্য সলনি নকৰিব; কিন্তু কুকৰ্ম্মীবোৰৰ বংশৰ অহিতে, আৰু দুৰাচাৰীহঁতৰ সহায়কাৰীবোৰৰ অহিতে উঠিব।  
\v 3 মিচৰীয়াহঁত মানুহ মাথোন, ঈশ্বৰ নহয়; ঘোঁৰাবোৰো মাংসমাত্ৰ, আত্মা নহয়; যিহোৱাই নিজৰ হাত মেলিব; যি জনে সহায় দিয়ে, সি উজুটি খাব, আৰু যি জনে সহায় পায়, সি পতিত হ’ব; সেই সকলোৱে একে লগে নষ্ট হ’ব।

\p
\v 4 কিয়নো যিহোৱাই মোক এই দৰে কৈছে, যেনেকৈ মৃগৰাজ বা যুবা সিংহই ধৰা পশুৰ ওপৰত গুজৰি থাকোঁতে, তাৰ বিৰুদ্ধে মেৰখীয়া সমুহক মানুহে মাটি গোট খুৱালেও সিহঁতৰ মাতত সি ভয় নকৰে, আৰু সিহঁতৰ এৰাৱত নিজকে নম্ৰ নকৰে, তেনেকৈ বাহিনীবিলাকৰ যিহোৱাই যুদ্ধ কৰিবলৈ চিয়োন পৰ্ব্বতৰ আৰু তাৰ গিৰিৰ ওপৰলৈ নামি আহিব!
\v 5 আৰু বাঁহৰ চাৰিওফালে উৰি ফুৰা চৰাই নিচিনাকৈ বাহিনীবিলাকৰ যিহোৱাই যিৰূচালেমক ৰক্ষা কৰিব, আৰু ৰক্ষা কৰি উদ্ধাৰ কৰিব, নিস্তাৰ কৰি পৰিত্ৰাণ কৰিব। 
\v 6 হে ইস্ৰায়েলৰ সন্তানবিলাক, তোমালোকে যি জনালৈ অতিশয় বিদ্ৰোহ আচৰণ কৰিলা, সেই জনালৈ ওলটি আহাঁ।
\v 7 কিয়নো সেই দিনা তোমালোক প্ৰতিজনে, পাপ জন্মাবৰ কাৰণে নিজ নিজ হাতে ৰূপ আৰু সোণৰ মুৰ্ত্তিবোৰ পেলাই দিবা। 
\v 8 সেই সময়ত অচুৰীয়া লোক তৰোৱালৰ দ্বাৰাই পতিত হ’ব, আৰু তাৰ ডেকাবোৰ কাম কৰি দিব লগীয়া বন্দী হ’ব।
\v 9 যি জনাৰ অগ্নি চিয়োনত, আৰু যি জনাৰ অগ্নিকুণ্ডত যিৰূচালেমত আছে, সেই যিহোৱাই কৈছে, সি ভয়ৰ কাৰণে নিজ আশ্ৰয় স্থান এৰি যাব, আৰু তাৰ সেনাপতিবিলাক নিচান ডালিত অতি ত্ৰাসিত হ’ব।
\c 32
\s অভিষিক্ত জনাৰ ৰাজ্য বৰ্ণনা।
\p
\v 1 চোৱা, এজন ৰজাই ধাৰ্ম্মিকতাই ৰাজত্ব কৰিব, আৰু শাসনকৰ্ত্তাবিলাকে ন্যায়বিচাৰে শাসন কৰিব। 
\v 2 তেওঁবিলাক প্ৰতিজনে বতাহৰ পৰা লুকুৱা ঠাই, ধুমুহাৰ পৰা আশ্ৰয় লোৱা ঠাই, খৰাং ঠাইৰ পানীৰ সোঁত, আৰু মৰুভূমিৰ বৃহৎ শিলৰ ছাঁ যেন হ’ব।
\v 3 আৰু চকু থকা বিলাকৰ চকু দুৰ্ব্বল নহ’ব, কাণ থকাবিলাকৰ কাণে শুণিব;
\v 4 আৰু অবিবেচকবিলাকৰ চিত্তেও জ্ঞান ঢুকি পাব, আৰু খুনাবিলকৰ জিবাও সহজে স্পষ্টকৈ কথা ক’ব।
\v 5 মূৰ্খ লোকক আৰু মহাত্মা নুবুলিব, নাইবা ধূৰ্ত্ত লোকক আৰু ভদ্ৰ নুবুলিব।
\v 6 কিয়নো অপবিত্ৰ কাৰ্য্য কৰিবলৈ, যিহোৱাৰ বিৰুদ্ধে ভ্ৰান্তিজনক কথা কবলৈ, ক্ষুধাতুৰ পেট শুদা ৰাখিবলৈ, আৰু তৃষ্ণাতুৰৰ পানীৰ অভাৱ কৰাবলৈ, মূৰ্খই মূৰ্খতাৰ কথা ক’ব, আৰু তাৰ হৃদয়েৰে অধৰ্ম্ম চিন্তা কৰিব।  
\v 7 ধূৰ্ত্ত লোকৰ উপায়বোৰো মন্দ; দুখীয়া লোকে সঁচা কথা কলেও, সি মিছা কথাৰে নম্ৰ লোকবিলাকক নষ্ট কৰিবৰ মনেৰে দুষ্ট বুদ্ধি চলায়। 
\v 8 কিন্তু মহাত্মাই মহৎ বিষয়ৰৰ কল্পনা কৰে, আৰু মহৎ বিষয়তে লাগি থাকে।

\s যিৰূচালেমৰ তিৰোতাবোৰৰ বিৰুদ্ধে কোৱা ভাববাণী।
\p
\v 9 হে নিশ্চিন্তে থকা তিৰোতাবিলাক, উঠা, আৰু মোৰ কথা শুনা; হে শঙ্কা-ৰহিতা যুৱতীবিলাক, মোৰ বাক্যলৈ কাণ পাতা। 
\v 10 হে শঙ্কা-ৰহিতা তিৰোতাবিলাক, তোমালোকে এবছৰ হৈ কিছু দিন গ’লে, মনত দুখ পাবা; কিয়নো দ্ৰাক্ষাক্ষেত্ৰ নষ্ট হ’ব, ফল চপোৱা সময় নাহিব।
\v 11 হে নিশ্চিন্তে থকা তিৰোতাবিলাক কপা; হে শঙ্কা-ৰহিতা বিলাক, কম্পমান হোৱা,কাপোৰ সোলোকাই বিবস্ত্ৰ হোৱা, আৰু কঁকালত চট বান্ধা।
\v 12 সিহঁতে মনোহৰ খেতিৰ নিমিত্তে, ফলৱতী দ্ৰাক্ষালতাৰ নিমিত্তে হিয়া ভুকুৱাব।
\v 13 মোৰ প্ৰজাবিলাকৰ মাটিত এনে কি, উল্লাস-প্ৰিয় নগৰত ৰঙ্গ-ধেমালিৰে থকা সকলো ঘৰ বাৰীত কাঁইটিয়া বন আৰু কাঁইট গছৰৰ হাবি হ’ব;
\v 14 কিয়নো অট্টালিকা এৰা যাব, বহুলোকপূৰ্ণ নগৰ ত্য়াগ কৰা হ’ব, ওফেল পৰ্ব্বত আৰু পৰীয়া ঘৰ সৰ্ব্বকাললৈ গুহাস্বৰূপ হ’ব, বনৰীয়া গাধৰ ধেমালি কৰা ঠাই, আৰু পশুৰ জাকবোৰ চৰা ঠাই হ’ব। 
\v 15 ওপৰৰ পৰা আমাৰ ওপৰত আত্মা ঢালি নিদিয়ালৈকে আৰু অৰণ্য ফলৱতী উদ্যান কাঠনি বুলি গণিত নোহোৱা লৈকে তেনে অৱস্থাত থাকিব। 
\v 16 তেতিয়া সেই অৰণ্যট ন্যায়বিচাৰে বাস কৰিব, আৰু সেই ফলৱতী উদ্যানত ধাৰ্ম্মিকতাই বসতি কৰিব। 
\v 17 ধাৰ্ম্মিকতাৰ কাৰ্য্য শান্তি, আৰু ধাৰ্ম্মিকতাৰ ফল চিৰস্থায়ী সুস্থিৰতা আৰু বিশ্বাস হ’ব।
\v 18 আৰু মোৰ প্ৰজাবিলাকে শান্তিযুক্ত নিবাসত, নিৰ্ভয় ঘৰবোৰত, আৰু চিন্তাহীন বিশ্ৰামৰ ঠাইবোৰত বাস কৰিব।
\v 19 কিন্তু কাঠনি ভাগি যোৱাকৈ শিলাবৃষ্টি হ’ব, আৰু নগৰ একেবাৰে মাটিৰে সমান হ’ব।
\v 20 আটাই জলসমুসৰ মাটিত গুটি সিচোঁতা, গৰু আৰু গাধক চৰিবলৈ এৰি দিয়া, যি তোমালোক, তোমালোক ধন্য।
\c 33
\s যিৰূচালেমৰ বৰ্ত্তমান দুৰৱস্থা, আৰু তাৰ ভাবি গৌৰৱ।
\p
\v 1 নিজে ধ্বংসিত নোহোৱাকৈ ধ্বংস কৰোতা যি তুমি, আৰু লোকে তোমালৈ বিশ্বাস ঘাতকতা নকৰাকৈ বিশ্বাস-ঘাতকতা কৰোতা যি তুমি, তোমাৰ সন্তাপ হ’ব। ধ্বংস কৰিবলৈ এৰিলে তুমি নিজেই ধ্বংসিত হ’বা, আৰু তুমি বিশ্বাস ঘাতকতা কৰি এটালে, লোকে তোমালৈ বিশ্বাস ঘাতকতা কৰিব।
\v 2 হে যিহোৱা আমাক দয়া কৰা; আমি তোমালৈ বাট চাই আছো; প্ৰতি ৰাতিপুৱাতে তুমি সিবিলাকৰ বাহুস্বৰূপ হোৱা, সঙ্কতৰ সময়ত তুমি আমাৰ পৰিত্ৰাণো হোৱা।   
\v 3 কোলাহল শব্দত লোকসমুহ পলাল; তুমি উঠাত জাতিবিলাক চিন্ন ভিন্ন হ’ল।
\v 4 কাকতী ফৰিঙে গোটোৱাদি তহঁতৰ লুটদ্ৰব্য গোটোৱা হ’ব, ফৰিংবোৰে জপিওৱাদি তাৰ ওপৰত লোকবিলাকে জাঁপ দি পৰিব।
\v 5 যিহোৱা উন্নত, তেওঁ উদ্ধলোকত বাস কৰে; তেওঁ চিয়োনক ন্যায় বিচাৰেৰে আৰু ধাৰ্ম্মিকতাৰে পৰিপূৰ্ণ কৰিলে।
\v 6 আৰু তোমাক কালত স্থিৰতা হ’ব, পৰিত্ৰাণ, জ্ঞান, আৰু বুদ্ধি প্ৰচুৰ পৰিমাণে হ’ব; যিহোৱা বিষয়ক ভয়েই তেওঁ পৰমধন;

\p
\v 7 চোৱা, সিবিলাকৰ বীৰবিলাকে বাহিৰত হাহাকাৰ কৰিছে, সন্ধিৰ চেষ্টা কৰা দূতবিলাকে বৰকৈ কান্দিছে।
\v 8 ৰাজ-আলিবোৰ নিৰ্জন হৈছে, বাটৰুৱা নোহোৱা হ’ল; সি নিয়মটি ভাঙিলে, নগৰবোৰক তুচ্ছ জ্ঞান কৰিলে; সি মানুহক নামানে। 
\v 9 দেশে শোক কৰিছে আৰু জয় পৰিছে; লিবানোনে লাজ পাই শুকাই গৈছে, চাৰোণ মৰুভূমিৰ নিচিনা হৈছে; বাচান আৰু কৰ্মিলে পাত সৰাইছে। 
\v 10 যিহোৱাই কৈছে, এতিয়াই মই উঠিম, এতিয়াই মই উন্নত হ’ম, এতিয়াই মই গৌৰৱাম্বিত হ’ম। 
\v 11 তহঁতে তুঁহ গৰ্ভধাৰণ কৰিবি, তহঁতে নৰা প্ৰসৱ কৰিবি, তহঁতৰ প্ৰশ্বাস-বায়ু তহঁতক গ্ৰাস কৰোঁতা অগ্নি হ’ব।
\v 12 জাতিবিলাক ভটাত পোৰা শিল-চূণৰ নিচিনা হ’ব, কাটি জুইত পোৰা কাইটস্বৰূপ হ’ব।
   
\p
\v 13 হে দূৰত থকা লোকবিলাক, মই কৰা কাৰ্যৰ কথা শুনা; হে ওচৰত থকা লোকবিলাক মোৰ পৰাক্ৰম স্বীকাৰ কৰা। 
\v 14 চিয়োনত পাপীবোৰে ভয় কৰিছে; অধৰ্মী লোকবোৰক কঁপনিয়ে ধৰিছে। “আমাৰ মাজৰ কোনে গ্ৰাসকৰী অগ্নিয়ে সৈতে বাস কৰিব পাৰে? আমাৰ মাজৰ কোনে অনন্ত কাললৈকে জ্বলি থকা জুইৰে সৈতে বাস কৰিব পাৰে?”
\v 15 যি জনে ধাৰ্মিকতাৰ পথত চলে, আৰু ন্যায় কথা কয়, যি জনে অত্যাচাৰ কৰি পোৱা লাভ ঘিণ কৰে, যি জনে ভেটি লবলৈ নিজ হাত কোঁচায়, যি জনে ৰক্তপাতৰ আলচ নুশুনিবলৈ কাণত সোপা দিয়ে, যি জনে কুকৰ্ম দেখাৰ পৰা নিজ চকু মুদে,  
\v 16 সেই জনে উচ্চস্থানত বাস কৰিব, সেই জনৰ ৰক্ষাস্থান শিলবোৰৰ দুৰ্গম ঠাই হ’ব, সেই জনৰ আহাৰ সেই জনক দিয়া যাব, সেই জনৰ পানীৰ সংশয় নহ’ব।

\p
\v 17 তুমি নিজ চকুৰে ৰজা জনাক তেওঁৰ সৌন্দৰ্য অৱস্থাত থকা দেখিবা, তুমি নিজ চকুৰে দূৰলৈকে ব্যাপি থকা দেশ দেখিবলৈ পাবা। 
\v 18 তোমাৰ মনে হৈ যোৱা সঙ্কটৰ বিষয়ে ভাবিব; যি জনে কৰ লেখিছিল, যি জনে ধন জুখিছিল, যি জনে কোঁঠবোৰ গণনা কৰিছিল, সেই জন ক’ত? 
\v 19 তুমি বুজিব নোৱাৰা নিগূঢ় ভাষা কওঁতা, তুমি তত ধৰিব নোৱাৰা অস্পষ্ট কথা কওঁতা যি ক্ৰূৰ জাতি, সেই জাতিক তুমি আৰু দেখিবলৈ নাপাবা। 
\v 20 আমাৰ উৎসৱ নগৰী চিয়োনলৈ তুমি দৃষ্টি কৰা, যাৰ খুটি কেতিয়াও উঘালিব নোৱাৰি, যাৰ ৰছী কেতিয়াও নিছিগে, স্থানান্তৰ কৰিব নোৱাৰা এনে তম্বুস্বৰূপ শান্তিনিবাস যি যিৰূচালেম, তোমাৰ নিজ চকুৱে তাক দেখিবলৈ পাব।  
\v 21 কিন্তু সেই ঠাইত যিহোৱাই আমাৰ নিমিত্তে গৌৰৱাম্বিত হৈ, বহল নৈৰ আৰু সুঁতীৰ ঠাইস্বৰূপ হ’ব। তাত বঠাৰে চলোৱা বৃহৎ নাও বা প্ৰকাণ্ড জাহাজ নচলিব।
\v 22 কিয়নো যিহোৱা আমাৰ বিচাৰকৰ্ত্তা, যিহোৱা আমাৰ ব্যৱস্থাপক, যিহোৱা আমাৰ ৰজা; তেৱেঁই আমাক পৰিত্ৰাণ কৰিব।
\v 23 তোমাৰ ৰছীবোৰ ঢিলা হৈ পৰিছে, সিহঁতে মাস্তুল থিৰকৈ ৰাখিব নোৱাৰে, সিহঁতে পাল তৰিব নোৱাৰে। সেই কালত অনেক লুটদ্ৰব্য ভাগ বাটি দিয়া হ’ল, লেঙেৰায়ো লুটদ্ৰব্য নিলে। 
\v 24 মই নৰিয়া, এই বুলি নগৰ নিবাসীয়ে নক’ব, তাত থকা লোকবিলাকৰ অপৰাধ ক্ষমা কৰা হ’ব।
\c 34
\s ইদোমৰ ওপৰত সাধন কৰিব লগীয়া প্ৰতিকাৰ।
\p
\v 1 হে জাতিবিলাক, কথা শুনিবলৈ ওচৰ চাপা, আৰু হে লোকসমূহ, জগত আৰু তাত উৎপন্ন হোৱা সকলোৱে শুনক।
\v 2 কিয়নো সকলো জাতিৰ বিৰুদ্ধে যিহোৱাৰ ক্ৰোধ আছে, আৰু সিহঁতৰ সকলো সৈন্য সামন্তৰ অহিতে তেওঁ প্ৰচণ্ড কোপ আছে; তেওঁ সিহঁতক নিঃশেষে বিনষ্ট কৰিবলৈ স্থিৰ কৰিলে বধ কৰিবলৈ তেওঁ সিহঁতক শোধাই দিলে।
\v 3 সিহঁতৰ হত লোকক বাহিৰত পেলোৱা হ’ব, সিহঁতৰ মৰা শৱৰ পৰা দুৰ্গন্ধ উঠিব, সিহঁতৰ তেজত পৰ্ব্বতবোৰ গলি যাব।  
\v 4 আৰু আকাশ মণ্ডলৰ সকলো বাহিনীবিলাক দ্ৰবীভুত হৈ যাব, আৰু নুৰিওৱা পুথিৰ দৰে আকাশ মণ্ডলক নুৰিওৱা যাব; দ্ৰাক্ষালতাৰ পৰা পাত লেৰেলি সৰি পৰাদি, আৰু ডিমৰু গছৰ পৰা লেৰেলা পাত সৰি পৰাদি তাৰ সকলো বাহিনীবিলাক লৰি পৰিব। 
\v 5 কিয়নো মোৰ তৰোৱালো স্বৰ্গত পেট ভৰাকৈ তেজ পান কৰিলে; চোৱা, বিচাৰ সিদ্ধ কৰিবৰ অৰ্থে সেয়ে ইদোমৰ, আৰু মোৰ অভিশপ্ত লোকবোৰৰ ওপৰত পৰিবহি।
\v 6 যিহোৱা তৰোৱাল তেজেৰে পৰিপূৰ্ণ, তেলেৰে মেৰ আৰু ছাগবোৰৰ তেজেৰে, মতা মেৰবোৰৰ ঘিলা তেলেৰে তেপতেপীয়া হ’ল; কিয়নো বস্ৰাত যিহোৱাৰ এক যজ্ঞ আৰু ইদোমৰ দেশত এক মহাহত্যা হৈছে।
\v 7 সিহঁতৰ লগত মেঠন, আৰু ভতৰাৰে সৈতে বলধ নামি আহিব; আৰু সিহঁতৰ ভুমি তেজেৰে ভেজিব, আৰু সিহঁতৰ ধুলি তেলেৰে তেপতেপিয়া হ’ব।

\v 8 কিয়নো এইয়ে যিহোৱাৰ প্ৰতিকাৰ সধা দিন, চিয়োনৰ অৰ্থে তৰা প্ৰতিবাদত প্ৰতিফল দিয়া বছৰ।
\v 9 তাৰ নৈবোৰৰ পানী মাটি তেলত পৰিণত হ’ব, তাৰ ধূলি গুচি গন্ধক হ’ব, আৰু আটাই মাটি গুচি প্ৰজ্বলিত মাটি-তেল হ’ব। 
\v 10 সেয়ে দিন কি ৰাতি নুনুমাব, চিৰকাল তাৰ ধোঁৱা উঠিব; সেই দেশ পুৰুষানুক্ৰমে ধ্বংস অবস্থাত থাকিব, কোনেও তাৰ মাজেদি চিৰকাললৈকে কেতিয়াও নাযাব।
\v 11 কিন্তু ঢেঁৰা চৰাই কেঁটেলা পশুৱে তাক অধিকাৰ কৰিব, হুদু আৰু ঢোঁৰা কাউৰীয়ে তাৰ মাজত নিবাস কৰিব; আৰু বিশৃঙ্খলা কৰিবৰ অৰ্থে তাৰ ওপৰত পৰিমাণ-জৰী বিস্তাৰ কৰা যাব, আৰু শূল্য কৰিবৰ অৰ্থে তাৰ ওপৰত ওলোম-সূতা ধৰা যাব।
\v 12 তাৰ প্ৰধানবিলাকক ৰাজ্যত মতা যাব, কিন্তু তাত কাকো পোৱা নাযাব; আৰু তাৰ সকলো শাসনকৰ্ত্তা নাইকিয়া হ’ব।
\v 13 আৰু তাৰ অট্টালিকাবোৰত কাঁইট আৰু তাৰ কোঠাবোৰত চোৰাত আৰু কাইটিয়া বন গজিব; আৰু দেশ শিয়ালৰ বসতি আৰু উট পক্ষীৰ চৰণীয়া ঠাই হ’ব। 
\v 14 আৰু সেই ঠাইত অৰণ্য নিবাসী বনৰীয়া জন্তুৱে ৰাংকুকুৰৰ লগ পাব; আৰু বনৰীয়া ছাগে নিজ নিজ লগৰীয়াক মাতিব; এনে কি সেই ঠাইত নিশাচৰী জন্তুৱে নিবাস কৰিব, আৰু নিজৰ নিমিত্তে বিশ্ৰামৰ ঠাই পাব।
\v 15 সেই ঠাইত জঁপিযাই যোৱা সাপে বাস কৰি কণী পাৰিব, আৰু তাক উমাই পোৱালি জগাই নিজৰ ছাত পোৱালীবোৰ গোটাব; এনে কি সেই ঠাইত চিলনীবোৰে প্ৰতিজনীয়ে নিজ নিজ সঙ্গীৰ লগত গোট খাব। 
\v 16 তোমালোকে যিহোৱাৰ পুথিখনিত কথা বিচাৰি উলিয়াই পাঠ কৰা; এইবোৰৰ মাজৰ এটিৰো অভাৱ নাই, সিহঁতৰ মাজৰ কোনো জনী সঙ্গী নোহোৱাকৈ থকা নাই; কিয়নো মই নিজ মুখেৰে তাক আজ্ঞা কৰিলোঁ, আৰু তেওঁৰ আত্মাই সেইবোৰ গোটালে।
\v 17 তেওঁ সেইবোৰৰ নিমিত্তে চিঠি খেলালে, আৰু সেইবোৰক তেওঁ নিজ হাতেৰে পৰিমাণ জৰীৰ দ্বাৰাই তাক ভাগ বাটি দিলে; সেইবোৰে তাক যুগে যুগে অধিকাৰ কৰিব, পুৰুষানুক্ৰমে তাত বাস কৰিব।
\c 35
\s ইস্ৰায়েলৰ পুনঃস্থাপন।
\p
\v 1 অৰণ্য আৰু নিৰ্জন ঠাই আনন্দিত হ’ব, আৰু মৰুভুমি উল্লাসিত হৈ গোলাপ ফুলৰ নিচিনা প্ৰফুল্লিত হ’ব।
\v 2 সেয়ে অধিককৈ ফুলিব, আনন্দ আৰু গানেৰে সৈতেও উল্লাসিত হ’ব; লিবানোনৰ প্ৰতাপ, কৰ্মিল আৰু চাৰোণৰ শোভা তাক দিয়া হ’ব; লোকবিলাকে যিহোৱাৰ প্ৰতাপ, আমাৰ ঈশ্বৰৰ শোভা দেখিবলৈ পাব।
\p
\v 3 তোমালোকে দুৰ্ব্বল হাত সবল কৰা, আৰু কঁপা আঠু সুস্থিৰ কৰা।
\v 4 ভয়াতুৰ মনৰ লোকক কোৱা, সাহ কৰা ভয় নকৰিবা; সৌৱা চোৱা, তোমালোকৰ ঈশ্বৰ প্ৰতিকাৰ সাধনৰ অৰ্থে আহিছে, ঈশ্বৰে নিজ প্ৰতিফল দিবলৈ ওচৰ চাপিছেহি; তেৱেঁই আহিছে, তোমালোকক পৰিত্ৰাণ কৰিব।
\p
\v 5 সেই কালত অন্ধবিলাকৰ চকু খোলা হ’ব; আৰু কলাবোৰৰ কাণ মুকলি হ’ব।
\v 6 সেই কালত খোৰাই হৰিণীৰ দৰে ডেও দিব, আৰু বোবাবিলাকৰ জিবাই গান কৰিব; কিয়নো অৰণ্যত জল আৰু মৰুভুমিত জুৰিবোৰ ওলাব।
\v 7 মৰীচিকা জলাশয় হৈ যাব, আৰু খৰাং মাটি ভুমুক হৈ যাব; শিয়ালৰ নিবাস, সিহঁতৰ শোৱা ঠাই ঘাঁহনি আৰু নল খাগৰিৰ ঠাই হ’ব।
\v 8 আৰু সেই ঠাইত এক ৰাজপথ আৰু আলি হ’ব; সেয়ে পবিত্ৰ আলি বুলি প্ৰখ্যাত হ’ব; সেয়েদি কোনো অশুচি লোক অহা যোৱা নকৰিব; কিন্তু সেয়ে কেৱল লোকবিলাকৰ নিমিত্তে হ’ব, তাৰ পথিকবিলাক, এনে কি, অজ্ঞানো তাত ভ্ৰান্ত নহ’ব।
\v 9 সেই ঠাইত সিংহ নাথাকিব, কোনো হিংসক জন্তু তাত নুঠিব, তাত সেইবোৰক পোৱা নাযাব; কিন্তু মুক্তবিলাকে তাত অহা যোৱা কৰিব।
\v 10 আৰু যিহোৱাৰ দ্বাৰাই উদ্ধাৰ পোৱা লোকবিলাক উলটি আহিব, আৰু গীত গাই চিয়োনলৈ আহিব; তেওঁলোকৰ মুৰত চিৰস্তায়ী আনন্দ মুকুট হ’ব, তেওঁলোকে আমোদ আনন্দ পাব; শোক আৰু হুমুনিয়াহ দূৰলৈ পলাব।
\c 36 
\s অচূৰীয়াহঁতৰ পৰা ইস্ৰায়েলে ৰক্ষা পোৱা।
\p
\v 1 হিষ্কিয়া ৰজা ৰাজত্বৰ চতুৰ্দ্দশ বছৰত, অচীৰৰ চনহেৰীব ৰজাই গড়েৰে আবৃত হোৱা যিহূদাৰ সকলো নগৰবোৰৰ বিৰুদ্ধে আহি, সেই সকলোকে হাত কৰি ল’লে।
\v 2 পাছে অচূৰীয়া ৰজাই লাখীচৰ পৰা ৰবচাকীক বহু সৈন্যসামন্তই সৈতে যিৰূচালেমলৈ হিষ্কিয়া ৰজাৰ ওচৰলৈ পঠালে; তেওঁ আহি ওপৰ পুখুৰীৰ নলাৰ ওচৰত ধোবা-পথাৰৰ ৰাজ আলিত থিয় হ’লহি।
\v 3 তাতে হিষ্কিয়াৰ পুত্ৰ ৰজাৰ ঘৰগিৰী ইলিয়াকীম, ৰাজ লিখক চেবনা, আৰু ইতিহাস লিখক আচফৰ পুত্ৰ যোৱাহে ওলাই গৈ তেওঁৰে সৈতে সাক্ষাৎ কৰিলে। 

\p
\v 4 তেতিয়া ৰবচাকিয়ে তেওঁবিলাকক ক’লে, তোমালোকে এতিয়া হিষ্কিয়াক এই কথা কোৱা, মহাৰাজ অচূৰীয়া ৰজাই এই কথা কৈছে, তুমি যিহত আশা কৰিছা, তাত কি বিশ্বাস?  
\v 5 মই কৈছোঁ, ৰণবিষয়ক তোমাৰ মন্ত্ৰণা আৰু পৰাক্ৰম কেৱল মুখৰ কথা মাত্ৰ। তুমি কাৰ ওপৰত ভৰসা কৰি মোৰ অহিতে বিদ্ৰোহ আচৰণ কৰিছা? 
\v 6 চোৱা, তুমি সেই থেতেলা খোৱা লাখুটি মিচৰত ভৰসা কৰিছা; কোনোৱে সেই লাখুটিত ভৰ দিলে, সেয়ে তাৰ হাতত ফুটি সোমাব; মিচৰৰ ৰজা যি ফৌৰণ, তেওঁত ভৰসা সকলোলৈ তেওঁ তেনেকুৱা।
\v 7 আৰু যদি তুমি মোক কোৱা, যে, আমি আমাৰ ঈশ্বৰ যিহোৱাত ভৰসা কৰিছোঁ, তেন্তে মই কওঁ, হিষ্কিয়াই যিজনাৰ ওখ ঠাই আৰু যজ্ঞ বেদিবোৰ গুচাই যিহূদাৰ আৰু যিৰূচালেমৰ লোকবিলাকক ক’লে, বোলে, তোমালোকে এই যজ্ঞ বেদিৰ গুৰিতে সেৱা কৰা, তেওঁ জানো সেই জনাই নহয়? 
\v 8 শুনা, তুমি এতিয়া মোৰ প্ৰভু অচূৰীয়া ৰজাৰ লগত কথা বান্ধা; যদি তুমি ঘোঁৰাত উঠিব পৰা দুই হাজাৰ মানুহ দিব পাৰা, তেন্তে মই তোমাক দুই হাজাৰ ঘোৰা দিম।
\v 9 তুমি যদি ইয়াকে কৰিব নোৱাৰা, তেন্তে মোৰ প্ৰভুৰ দাসবিলাকৰ মাজৰ সকলোতকৈ সৰু সেনাপতি এজনকে কেনেকৈ ঘটাবা? আৰু তুমি ৰথ ও ঘোঁৰাৰ নিমিত্তে মিচৰত কেনেকৈ ভৰসা কৰিছা?
\v 10 মই জানো যিহোৱাৰ বিনা অনুমতিত এই দেশ বিনষ্ট কৰিবলৈ ইয়াৰ অহিতে উঠি আহিলোঁ? যিহোৱাই মোক ক’লে, তুমি সেই দেশৰ অহিতে উঠি গৈ তাক বিনষ্ট কৰা।

\p
\v 11 তেতিয়া ইলিয়াকীম, চেবনা, আৰু যোৱাহে ৰবচাকিক ক’লে, বিনয় কৰোঁ, আপোনাৰ দাসবিলাকক অৰামীয়া ভাষাৰে কওক কিয়নো আমি তাক বুজিব পাৰোঁ; কিন্তু গড়ৰ ওপৰত থকা লোকবিলাকে শুনাকৈ যিহূদী ভাষাৰে আমাক নক’ব।
\v 12 কিন্তু ৰবচাকিয়ে ক’লে, মোৰ প্ৰভুৱে কেৱল তোমাৰ প্ৰভুৰে ওচৰলৈ আৰু তোমাৰে ওচৰলৈ জানো এই বোৰ কথা ক’বলৈ জানো মোক পঠাইছে? যিবিলাকে তোমালোকৰ লগত নিজ নিজ বিষ্ঠা খাবলৈ, নিজ নিজ মুত পান কৰিবলৈ গড়ৰ ওচৰত বহি আছে, সিহঁতৰো ওচৰলৈ জানো মোক পঠোৱা নাই।
 
\p
\v 13 পাছে ৰবচাকিয়ে থিয় হৈ যিহূদী ভাষাৰে ৰিঙিয়াই ক’লে, তোমালোকে মহাৰাজ অচূৰীয়া ৰজাৰ কথা শুনা, 
\v 14 ৰজাই এইদৰৰে কৈছে, হিষ্কিয়াই তোমালোকক নুভুলাওক; কিয়নো তোমালোকক ৰক্ষা কৰিবলৈ তাৰ সাধ্য নাই; 
\v 15 যিহোৱাই আমাক অৱশ্যে উদ্ধাৰ কৰিব, অচূৰীয়াৰ ৰজাৰ হাতত এই নগৰ কেতিয়াও শোধাই দিয়া নহ’ব, এই কথা কৈ হিষ্কিয়াই তোমালোকক যিহোৱাত ভাৰসা নকৰাওক।
\v 16 তোমালোকে হিষ্কিয়াৰ কথা নুশুনিবা; কিয়নো অচূৰীয়া ৰজাই এইদৰে কৈছে, তোমালোকে মোৰ লগত সন্ধি পাতা, আৰু মোৰ ওচৰলৈ ওলাই আহাঁ; 
\v 17 আৰু মই আহি তোমালোকৰ নিজ দেশৰ নিচিনা শস্য আৰু দ্ৰাক্ষাৰস থকা এক দেশে, অন্ন আৰু দ্ৰাক্ষাবাৰী থকা এক দেসলৈ তোমালোকক লৈ নাযাওঁমানে তোমালোক প্ৰতিজনে নিজ নিজ দ্ৰাক্ষাগুটি আৰি ডিমৰু গুটি ভোজন কৰা আৰু নিজ নিজ নাদৰ পানী পান কৰা। 
\v 18 সাৱধান, যিহোৱাই আমাক উদ্ধাৰ কৰিব বুলি হিষ্কিয়াই তোমালোকক নুভুলাওক; জাতিবিলাকৰ দেৱতাবোৰে কোনো এজনে জানো অচূৰীয়া ৰজাৰ হাতৰ পৰা নিজি নিজ দেশ উদ্ধাৰ কৰিছিল।  
\v 19 হমাতৰ আৰু অৰ্পদৰ দেৱতাবোৰ ক’ত? চফৰ্বিয়মৰ দেৱতাবোৰ ক’ত? সিহঁতে জানো মোৰ হাতৰ পৰা চমৰিয়াক উ্দ্ধাৰ কৰিছিল? 
\v 20 সেই দেশবিলাকৰ দেৱতাবোৰৰ মাজত কোনবোৰে মোৰ হাতৰ পৰা নিজ দেশ উদ্ধাৰ কৰিছিল, যে, যিহোৱাই মোৰ হাতৰ পৰা যিৰূচালেমক উদ্ধাৰ কৰিব পাৰিব? 

\p
\v 21 কিন্তু লোকবিলাক মনে মনে থাকিল, তেওঁবিলাকে তেওঁক এটি কথাৰো উত্তৰ নিদিলে; কিয়নো, তাক উত্তৰ নিদিবা বুলি ৰজাৰ আজ্ঞা আছিল।
\v 22 পাছে হিষ্কিয়াৰ পুত্ৰ ৰজাৰ ঘৰগিৰী ইলিয়াকীম, ৰাজলিখক চেবনা, আৰু ইতিহাস লিখক আচফৰ যোৱাহে নিজ নিজ কাপোৰ ফালি হিষ্কিয়াৰ ওচৰলৈ আহি ৰবচাকিৰ কথা জনালে।

\c 37
\p
\v 1 তাক শুনা মাত্ৰে হিষ্কিয়া ৰজাই নিজ বস্ত্ৰ ফালি চট কাপৰ পিন্ধি যিহোৱাৰ গৃহত সোমাল।
\v 2 আৰু চট কাপোৰ পিন্ধা ৰজাৰ ঘৰগিৰী ইলিয়াকীম, ৰাজলিখক চেবানা, আৰু পুৰোহিতবিলাকৰ বৃদ্ধ লোকক আমোচৰ পুত্ৰ যিচয়া ভাববাদী ওচৰলৈ পঠাই দিলে।
\v 3 পাছে তেওঁবিলাকে তেওঁক ক’লে, হিষ্কিয়াই এই কথা কৈছে, আজি সঙ্কত, ধমকি, আৰু অপমানৰ দিন; কিয়নো ল’ৰাবোৰ প্ৰসবৰ দুৱাৰলৈ আহিল, কিন্তু প্ৰসৱ কৰিবলৈ শক্তি নাই।
\v 4 যি ৰবচাকিক নিজ প্ৰভু অচপৰীয়া ৰজাই জীৱন্ত ঈশ্বৰক ধিক্কাৰ দিবলৈ পঠাইছিল, কিজানি আপোনাৰ ঈশ্বৰ যিহোৱাই সেই ৰবচাকিৰ কথা শুনিব, আৰু আপোনাৰ ঈশ্বৰ যিহোৱাই নিজে শুনা কথাৰ নিমিত্তে দণ্ড দিব; এই হেতুকে বৰ্ত্তমানে থকা অৱশিষ্ট ভাগৰ নিমিত্তে আপুনি প্ৰৰ্থনা উৎসৰ্গ কৰক।
\p
\v 5 এইদৰে হিষ্কিয়া ৰজাৰ দাসবিলাক যিচয়াৰ ওচৰলৈ গলত, যিচয়াই তেওবিলাকক ক’লে,
\v 6 তোমালোকৰ প্ৰভুক এই কথা কোৱাগৈ, যিহোৱাই এই কথা কৈছে, তুমি যি বাক্য শুনিলা, আৰু যিহৰ দ্বাৰাই অচূৰীয়া ৰজাৰ দাসবোৰে মোক নিন্দা কৰিলে, এই সকলো কথালৈ ভয় নকৰিবা।
\v 7 চোৱা, মই তাৰ অন্তৰত এক আত্মা স্থিতি কৰিম, আৰু সি কোনো সম্বাদ শুনি নিজ দেশলৈ ওলটি যাব; পাছ মই তাৰ দেশত তাক তৰোৱালে নিপাত কৰিম।
\p
\v 8 পাছে ৰবচাকিয়ে উলটি গৈ অচূৰীয়াৰজাক লিবনাৰ অহিতে যুদ্ধ কৰা পালে; কিয়নো ৰবচাকিয়ে, তেওঁ লাখীচৰ পৰা গ’ল বুলি বাৰ্ত্তা পাইছিল।
\v 9 পাছে তেওঁ কুচ দেশৰ তিৰ্হাকা ৰজাৰ বিষয়ে এই কথা শুনিলে, যে, তেওঁ তোমাৰ বিৰুদ্ধে যুদ্ধ কৰিবৰ অৰ্থে ওলাই আহিছে; ইয়াকে শুনি তেওঁ হিষ্কিয়াৰ ওচৰলৈ দূত পঠাই ক’লে,
\v 10 তোমালোকে যিহূদাৰ হিষ্কিয়া ৰজাক এই কথা কোৱা গৈ, তুমি যি ঈশ্বৰত ভাৰসা কৰিছা, অচূৰীয়া ৰজাৰ হাতত যিৰূচালেমক শোধাই দিয়া নহব বুলি তোমাৰ সেই ঈশ্বৰে তোমাক নুভুলাওক।
\v 11 চোৱা, সকলো দেশ একে বাৰে নষ্ট কৰিবৰ নিমিত্তে অচূৰীয়া ৰজাবিলাকে সেইবোৰক কি কৰিছিল, তাক তুমি শুনিবলৈ পালা, তেন্তে তুমি জানো ৰক্ষা পাবা?
\v 12 মোৰ ওপৰ পিতৃবিলাকে বিনষ্ট কৰা জাতি যি গোজন, হাৰণ, ৰেচফ, আৰু তলচ্ছাৰত থকা এদনৰ সন্তানবোৰ সিহঁতৰ দেৱতাবোৰে জানো সিহঁতক ৰক্ষা কৰিছিল?
\v 13 হমাতৰ ৰজা, অৰ্পদৰ ৰজা, চফৰ্বিয়ম নগৰৰ ৰজা, হেনাৰ আৰু ইব্বাৰ ৰজা ক’ত?
\p
\v 14 পাছে হিষ্কিয়াই দূতবিলাকৰ হাতৰ পৰা পত্ৰখন লৈ পাঠ কৰিলে; আৰু তেওঁ যিহোৱাৰ গৃহলৈ উঠি গৈ যিহোৱাৰ সন্মুখত তাক মেলি দিলে।
\v 15 আৰু হিষ্কিয়াই যিহোৱাৰ আগত প্ৰাৰ্থনা কৰি ক’লে,
\v 16 হে কৰূব দুটাৰ মাজত বসতি কৰা ইস্ৰায়েলৰ ঈশ্বৰ বাহিনীবিলাকৰ যিহোৱা, তুমি ঈশ্বৰ, পৃথিবীৰ সকলো ৰাজ্যৰ মাজত কেৱল তুমিয়েই ঈশ্বৰ, তুমিয়েই আকাশ মণ্ডল আৰু পৃথিবী নিৰ্মাণ কৰিলা।
\v 17 হে যিহোৱা কাণ পাতি শুনা; হে যিহোৱা তোমাৰ চকু মেলি দৃষ্টি কৰা আৰু জীৱন্ত ঈশ্বৰক ধিক্কাৰ দিবৰ অৰ্থে চনহেৰীবে কৈ পঠোৱা সকলো কথা শুনা।
\v 18 হে যিহোৱা নিশ্চয়ে অচূৰীয়া ৰজাবিলাকে সৰ্ব্বদেশীয় লোকবিলাকক, আৰু সিহঁতৰ দেশ উচ্ছন্ন কৰিলে,
\v 19 আৰু সিহঁতৰ দেৱতাবোৰক জুইত পেলালে; কিয়নো সেইবোৰ দেৱতা নহয়, মনুষ্যৰ হাতৰ কাৰ্য, কাঠ আৰু শিল মাথোন, এই নিমিত্তে সিহঁতে সেইবোৰ বিনষ্ট কৰিলে।
\v 20 এই হেতুকে হে আমাৰ ঈশ্বৰ যিহোৱা, অকল তুমিয়েই যে যিহোৱা ইয়াক পৃথিবীৰ আটাই ৰাজ্যৰ লোকবিলাকে জানিবৰ নিমিত্তে তুমি তেওঁৰ হাতৰ পৰা আমাক নিস্তাৰ কৰা।
\p
\v 21 পাছে আমোচৰ পুত্ৰ যিচয়াই হিষ্কিয়াৰ ওচৰলৈ এই কথা কৈ পঠিয়ালে, ইস্ৰায়েলৰ ঈশ্বৰ যিহোৱাই এই কথা কৈছে, তুমি অচূৰৰ চনহেৰীব ৰজাৰ অহিতে মোৰ আগত প্ৰাৰ্থনা কৰিলা;
\v 22 এই নিমিত্তে সেই বিষয়ে যিহোৱাই এই কথা কৈছে, কুমাৰী চিয়োন-জীয়াৰীয়ে তোমাক হেয়জ্ঞান কৰিছে, আৰু তোমাক হাঁহিছে; যিৰূচালেম জীয়াৰীয়ে তোমাৰ পাছতে মুৰ জোকাৰিছে।
\v 23 তুমি কাক ধিক্কাৰ দিলা? কাক নিন্দা কৰিলা? কাৰ বিৰুদ্ধে উচ্চ স্বৰেৰে কথা ক’লা, আৰু উৰ্দ্ধদৃষ্টি কৰিলা? ইস্ৰায়েলৰ পবিত্ৰ জনাৰ বিৰুদ্ধেই কৰিলা।
\v 24 তুমি তোমাৰ দাসবিলাকৰ দ্বাৰাই প্ৰভুক ধিক্কাৰ দিয়ালা, আৰু ক’লা, মোৰ অধিক ৰথে সৈতে ওখ পৰ্ব্বতবোৰৰ টিঙলৈকে, লিবানোনৰ ভিতৰ ভাগলৈকে উঠি গলোঁ; আৰু মই তাৰ ওখ ওখ গছবোৰ আৰু তাৰ উত্তম উত্তম দেৱদাৰু গছবোৰ কাটি পেলাম, আৰু তাৰ অন্ত ভাগৰ ওখ ঠাইত তাৰ ফলৱতী উদ্যানৰ কাঠনিত সোমাম।
\v 25 মই খানি খানি জল পান কৰিলোঁ, আৰু মই মোৰ ভৰিৰ তলুৱাৰে মিচৰৰ সকলো সুঁতীবোৰ শুকুৱাম।
\p
\v 26 বহুকালৰে পৰা মই তাক কেনেকৈ স্থিৰ কৰিলোঁ, আৰু প্ৰাচীন কালত মই তাক কেনেকৈ কল্পনা কৰিলোঁ, তাক তুমি জানো শুনা নাই? তুমি যেন গড়েৰে আবৃত নগৰবোৰ উচ্ছন্ন কৰি ভগ্ন ৰাশি কৰিব পাৰা, এই অভিপ্ৰায়েৰে মই এতিয়া তাক সিদ্ধ কৰিলোঁ।
\v 27 এই হেতুকে সেইবোৰৰ নিবাসীবিলাক দুৰ্বল আছিল; সিহঁতে অতিশয় ভয় পাই ব্যাকুল হৈছিল, সিহঁত পথাৰৰ তৃণ, কুমলীয়া বন, ঘৰৰ চালত গজা ঘাঁহ আৰু উপযুক্তৰূপে বৃদ্ধি নোহোৱা শস্যৰ খেতিৰ নিচিনা হৈছিল।
\v 28 কিন্তু তুমি বহা, তুমি বাহিৰলৈ আৰু ভিতৰলৈ অহা যোৱা কৰা, আৰু মোৰ বিৰুদ্ধে তুমি খং ৰাগ কৰা, এই সকলোকে মই জানিছোঁ।
\v 29 তুমি মোৰ বিৰুদ্ধে খং ৰাগ কৰাৰ কাৰণে, আৰু তোমাৰ অহঙ্কাৰৰ কথা মোৰ কাণত পৰাৰ কাৰণে মই তোমাৰ নাকত মোৰ হাঁকোটা, আৰু তোমাৰ মুখত মোৰ লাগাম লগাম, আৰু যি বাটেদি তুমি আহিলা, সেই বাটেদিয়েই তোমাক ওভটাম। p
\v 30 আৰু তোমাৰ নিমিত্তে এইয়ে এক চিন হ’ব, যে, এই বছৰত নিজে উৎপন্ন হোৱা শস্য, আৰু দ্বিতৃয় বছৰত তাৰ গুৰিৰ পৰা উৎপন্ন হোৱা শস্য তোমালোকে ভোজন কৰিবা; পাছে তোমালোকে তৃতীয় বছৰত কঠিয়া সিচি শস্য দাবা, আৰু দ্ৰাক্ষা-বাৰী পাতি তাৰ ফল ভোগ কৰিবা।
\v 31 যিহূদা বংশৰ ৰক্ষা পোৱা অবশিষ্ট লোকে পুনৰাই তললৈ শিপা মেলিব, আৰু ওপৰত গুটি ধৰিব।
\v 32 কিয়নো যিৰোচালেমৰ পৰা অবশিষ্ট ভাগ আৰু চিয়োন পৰ্ব্বতৰ পৰা ৰক্ষা পোৱা লোক ওলাই যাব; বাহিনীবিলাকৰ যিহোৱাৰ মৰ্য্যদা ৰখা উৎসাহে ইয়াক সিদ্ধ কৰিব। p
\v 33 এই হেতুকে অচূৰীয়া ৰজাৰ বিষয়ে যিহোৱাই এই কথা কৈছে, তেওঁ এই নগৰলৈ নাহিব, ইয়ালৈ এপাত কাঁড়ৰো নাহিব, ইয়াৰ সন্মুখলৈ ঢাল লৈ নাহিব, আৰু ইয়াৰ বিৰুদ্ধে হাদাম নাবান্ধিব।
\v 34 যিহোৱাই কৈছে, য়েওঁ যি বাটেদি আহিল, সেই বাটেদিয়েই ওলটি যাব, এই নগৰলৈ নাহিব।
\v 35 কিয়নো এই নগৰ ৰক্ষা কৰিৱলৈ, মই নিজৰ আৰু মোৰ দাস দায়ুদৰ কাৰণে তাৰ ঢাল স্বৰূপ হ’ম।
\p
\v 36 পাছে যিহোৱাৰ দূতে ওলাই গৈ অচূৰীয়াহঁতৰ চাউনিত এক লাখ পঞ্চাশী হাজাৰ লোক মাৰিলে; তাতে লোকবিলাকে ৰাতিপুৱা উঠি সিহঁত সকলোকে মৰা শৱ হৈ পৰি থকা দেখিলে।
\v 37 এই হেতুকে অচূৰৰ ৰজা চনহেৰীবে উলটি গুচি গৈ নীনবিত বাস কৰিলে।
\v 38 পাছে তেওঁ নিজৰ নিষ্ৰোক নামেৰে দেৱতাৰ গৃহ প্ৰণিপাত কৰোঁতে, অদ্ৰমেলক আৰু চৰেচৰ নামেৰে তেওঁৰ পুতেক দুজনে তেওঁক তৰোৱালেৰে বধ কৰিলে; আৰু সিহঁত অৰাৰৰ দেশলৈ পলাই গ’ল। পাছে তেওঁৰ পুত্ৰ এচৰহদ্দোন তেওঁৰ পদত ৰজা হ’ল।
\c 38 
\s  হিষ্কিয়া নৰীয়া পৰি সুস্থ হোৱা।
\p
\v 1 সেই কালত হিষ্কিয়াৰ সাংঘাতিক নৰীয়া হ’লত, আমোচৰ পুত্ৰ যিচয়া ভাববাদীয়ে তেওঁৰ ওচৰলৈ আহি ক’লে, যিহোৱাই এই কথা কৈছে, তুমি তোমাৰ ঘৰৰ বিষয়ে দিহা দিয়া; কিয়নো তোমাৰ মৃত্যু হ’ব, তুমি নিজীবা।
\v 2 তাতে হিষ্কিয়াই দেৱালৰ ফাললৈ মুখ ঘুৰাই যিহোৱাৰ আগত প্ৰাৰ্থনা কৰি ক’লে,   
\v 3 হে যিহোৱা বিনয় কৰোঁ, মই সত্যভাৱে আৰু শুদ্ধ মনেৰে তোমাৰ সাক্ষাতে কেনেকৈ চলি আহিছোঁ, আৰু তোমাৰ দৃষ্টিত কেনে সদাচৰণ কৰি আহিছোঁ, তাক তুমি এতিয়া সোঁৱৰণ কৰা; এই বুলি হিষ্কিয়াই বৰকৈ কান্দিলে।
\v 4 পাছে যিচয়াৰ ওচৰলৈ যিহোৱাৰ বাক্য আহিল, বোলে, 
\v 5 তুমি গৈ হিষ্কিয়াক কোৱা, তোমাৰ ওপৰ পিতৃ দায়ূদৰ ঈশ্বৰ যিহোৱাই এই কথা কৈছে, মই তোমাৰ প্ৰাৰ্থনা শুনিলোঁ, আৰু তোমাৰ চকুলোত মোৰ দৃষ্টি পৰিল; চোৱা, মই তোমাৰ আয়ুস পোন্ধৰ বছৰ বঢ়াই দিম।
\v 6 আৰু মই অচূৰীয়া ৰজাৰ হাতৰ পৰা তোমাক আৰু এই নগৰ উদ্ধাৰ কৰিম; আৰু মই এই নগৰৰ ঢালস্বৰূপ হ’ম।
\v 7 আৰু যিহোৱাই যে, নিজে কোৱা এই বাক্য সিদ্ধ কৰিব, যিহৱোৰ পৰা তোমাৰ পক্ষে তাৰ এই চিন হ’ব; 
\v 8 চোৱা আহজৰ খটখটীত সূৰ্যৰ যি ছাঁটো তললৈ নামি গ’ল, সেই খটখটীত সেই ছাঁটো মই দহ খাপ ওভটাম। তাতে যি খটখটীত ছাঁটো তললৈ নামি গৈছিল, সেই খটখটীত সেয়ে দহ খাপ উভটিল।

\p
\v 9 যিহূদাৰ হিষ্কিয়া ৰজাই নৰিয়া পৰি সুস্থ হোৱাৰ পাছত যি যি লিখিছিল, সেয়ে এই, 
\v 10 মই কৈছিলোঁ, “মোৰ আয়ুসৰ সোঁ বয়সত মই চিয়োলৰ দুৱাৰত সোমাম; মোৰ আয়ুসৰ অৱশিষ্ট ভাগৰ পৰা মই বঞ্চিত হ’লোঁ।”
\v 11 মই কৈছিলোঁ, “মই যিহোৱাক জীৱিত লোকৰ দেশত যিহোৱাক আৰু দেখিবলৈ নাপাম; জগত নিবাসীবিলাকৰ লগত মই মনুষ্যক আৰু নেদেখিম। 
\v 12 মেৰ ৰখীয়াৰ তন্দুৰ নিচিনাকৈ মোৰ নিবাস উঘলা হৈ মোৰ পৰা নিয়া হ’ল; মই তাঁতীৰ দৰে মোৰ আয়ুস নুৰিয়ালোঁ, তেওঁ মোক তাঁতৰ পৰা কাটি পেলাব; এদিন এৰাতিৰ ভিতৰত তুমি মোক শেষ কৰিবা।
\v 13 মই ৰাতিপুৱালৈকে নিজম দি আছিলোঁ, সিংহৰ দৰে তেওঁ মোৰ আটাইবোৰ হাড় ভাঙিছে; এদিন এৰাতিৰ ভিতৰতে তুমি মোক শেষ কৰিবা।
\v 14 মই তেলটুপি বা বগলীৰ নিচিনাকৈ চিঁচিঁয়াই আছোঁ; কপৌৰ নিচিনাকৈ শোক ধ্বনি কৰিছোঁ; ওপৰলৈ চাওঁতে চাওঁতে মোৰ চকু দুৰ্বল হ’ল; হে যিহোৱা মই উপদ্ৰৱ পাইছোঁ, তুমি মোৰ জামিন হোৱা।”
\v 15 মই কি ক’ম? তেওঁতো মোক অঙ্গীকাৰ বাক্য ক’লেই, তাক নিজে সিদ্ধও কৰিলে; জীয়াই থাকোমানে মোৰ মনৰ বেজাৰ সোঁৱৰণ কৰি মই ধিৰে ধিৰে চলিম।
\v 16 হে প্ৰভু এইবোৰৰ দ্বাৰাই লোকবিলাক জীয়াই থাকে, আৰু কেৱল এইবোৰৰ দ্বাৰাই মোৰ আত্মাই জীৱন লাভ কৰে; এই হেতুকে তুমি মোক আৰোগ্য কৰি জীয়াই ৰাখা। 
\v 17 চোৱা, মই যে অতি বেজাৰ পাইছিলোঁ, সেয়ে মোৰ শান্তিৰ নিমিত্তে হৈছিল, আৰু তুমি মোৰ প্ৰাণক প্ৰীতি কৰি তাক বিনাশৰ গাঁতৰ পৰা ৰাখিলা; কিয়নো তুমি মোৰ সকলো পাপ তোমাৰ পাছলৈ পেলালা।
\v 18 কাৰণ চিয়োলে তোমাক প্ৰশংসা কৰিব নোৱাৰে, মৃত্যুৱে তোমাৰ স্তুতি কৰিব নোৱাৰে; গাঁতলৈ নামি যোৱাবিলাকে তোমাৰ সত্যলৈ আশা কৰিব নোৱাৰে।
\v 19 আজি মই যেনেকৈ কৰিছোঁ, তেনেকৈ জীয়া লোকে, জীৱিত লোকেহে তোমাৰ স্তুতি গান কৰিব; পিতৃয়ে সন্তানবিলাকক তোমাৰ সত্যতা জনাব। 
\v 20 যিহোৱাই মোক পৰিত্ৰাণ কৰিবলৈ যুগুত আছে, এই হেতুকে আমি জীয়াই থাকোঁ মানে, যিহোৱাৰ গৃহত তাৰযুক্ত যন্ত্ৰেৰে গীত গাম।
\v 21 যিচয়াই ক’লে, ডিমৰু গুটি এলদা আনি, খহুৰ ওপৰত পুল্টিচ লগাই দিয়া যাওক; তাতে তেওঁ জীব।  
\v 22 হিষ্কিয়ায়ো ক’লে, মই যে, যিহোৱাৰ গৃহলৈ উঠি যাম, ইয়াৰ চিন কি?  
\c 39
\s বাবিলৰ পৰা হিষ্কিয়াৰ ওচৰলৈ দূত অহা।
\p
\v 1 সেই সময়ত বলদানৰ পুত্ৰ মৰোদক-বলদান নামেৰে বাবিলৰ ৰজাই হিষ্কিয়াৰ ওচৰলৈ এখন পত্ৰ আৰু এটি উপহাৰ পঠালে; কাৰণ তেওঁ হিষ্কিয়া নৰিয়া পৰি সুস্ত হোৱাৰ সম্বাদ পাইছিল। 
\v 2 তাতে হিষ্কিয়াই তেওঁবিলাকত আনন্দ পাই নিজৰ বহুমূল্য দ্ৰব্য থকা গৃহ, অৰ্থাৎ ৰূপ, সোণ, সুগন্ধি দ্ৰব্য, আৰু নিজৰ গোটেই অস্ত্ৰাগাৰ তেওঁবিলাকক দেখুৱাই দিলে। হিষ্কিয়াৰ ঘৰত, বা তেওঁৰ গোটেই ৰাজ্যত তেওঁ তেওঁবিলাকক নেদেখুৱা কোনো বস্তু নাছিল।
\v 3 পাছে যিচয়া ভাববাদীয়ে হিষ্কিয়া ৰজাৰ ওচৰলৈ আহি সুধিলে, সেই মানুহবোৰে কি কি ক’লে? আৰু তোমাৰ ওচৰলৈ ক’ৰ পৰা আহিল? তাতে হিষ্কিয়াই ক’লে, তেওঁবিলাক দূৰ দেশ বাবিলৰ পৰা মোৰ ওচৰলৈ আহিল। 
\v 4 পাছে যিচয়াই সুধিলে, তোমাৰ গৃহত তেওঁবিলাকে কি কি দেখিলে? তেতিয়া হিষ্কিয়াই ক’লে, মোৰ গৃহত থকা সকলোকে দেখিলে; মোৰ বহুমূল্য দ্ৰব্যৰ মাজৰ, মই তেওঁবিলাকক নেদেখুউৱা কোনো বস্তুৱেই নাই।
\v 5 তাতে যিচয়াই হিষ্কিয়াক ক’লে, বাহিনীবিলাকৰ যিহোৱাৰ বাক্য শুনা।
\v 6 চোৱা, তোমাৰ গৃহত যি যি আছে, আৰু তোমাৰ পূৰ্ব্ব-পুৰুষবিলাকে সাঁচি থৈ যোৱা যি যি বস্তু আজিলৈকে আছে, সেই সকলোকে বাবিললৈ নিবৰ দিন ওচৰ চাপিছে, সেইবোৰৰ অলপেই অৱশিষ্ট নাথাকিব, ইয়াক যিহোৱাই কৈছে।
\v 7 তোমাৰ ঔৰসত যি যি সন্তান জন্মিব, সিহঁতৰ মাজৰ কিছুমানক নিয়া যাব, আৰু সিহঁত বাবিলৰ ৰাজ গৃহত নপুংসক দাস হ’ব।
\v 8 তাতে হিষ্কিয়াই যিচয়াক ক’লে, তুমি যিহোৱাৰ যি বাক্য কতা, সেয়ে উত্তম; তেওঁ আৰু ক’লে, কিয়নো মোৰ দিনত মঙ্গল আৰু সত্য থাকিব।
\c 40
\s যিহোৱাৰ পৰিত্ৰাণৰ প্ৰতিজ্ঞা।
\p
\v 1 তোমালোকৰ ঈশ্বৰে কৈছে, তোমালোকে শান্ত্বনা দিয়া, মোৰ প্ৰজাবিলাকক শান্ত্বনা দিয়া। 
\v 2 যিৰূচালেমক শান্ত্বনাদায়ক বাক্য কোৱা, আৰু তেওঁৰ যুদ্ধ যে, শেষ হ’ল, তেওঁৰ অপৰাধ যে ক্ষমা কৰা হ’ল, তেওঁৰ সকলো পাপৰ সলনি যিহোৱাৰ হাতৰ পৰা যে তেওঁ দুগুণ মঙ্গল পালে, এই সকলো কথা তেওঁৰ আগত প্ৰকাশ কৰা।

\p
\v 3 শুনা এজনে প্ৰচাৰ কৰিছে, বোলে তোমালোকে অৰণ্যৰ মাজত যিহোৱাৰ পথ যুগুত কৰা, আমাৰ ঈশ্বৰৰ নিমিত্তে মৰুভূমিত এটি পোন ৰাজপথ তৈয়াৰ কৰা। 
\v 4 প্ৰত্যেক উপত্যকা ওখ কৰা হ’ব; প্ৰত্যেক পৰ্ব্বত আৰু উপপৰ্ব্বত চাপৰ কৰা হ’ব, বেঁকাবেঁকি ঠাই পোন কৰা হ’ব, খলাবমা মাটি সমান কৰা হ’ব;
\v 5 আৰু যিহোৱাৰ মহিমা প্ৰকাশ কৰা হ’ব, আৰু সকলো মৰ্ত্ত্যই একে সময়তে তাক দেখিব; কিয়নো যিহোৱাই নিজ মুখেৰে ইয়াকে ক’লে।
 
\v 6 শুনা, এজনে কৈছে, প্ৰচাৰ কৰা, আৰু আন এজনে কৈছে, মই কি প্ৰচাৰ কৰিম? সকলো মৰ্ত্ত্যেই তৃণৰ নিচিনা, আৰু তাৰ সকলো কান্তি পথাৰৰ ফুলৰ নিচিনা; 
\v 7 তৃণ শুকাই যায়, ফুল জঁয় পৰে, কাৰণ তাৰ ওপৰত যিহোৱাৰ প্ৰশ্বাস-বায়ু বলায়; লোকবিলাক নিশ্চয়ে তৃণৰ সাদৃশ।
\v 8 তৃণ শুকাই যায়, ফুল জয় পৰে, কিন্তু আমাৰ ঈশ্বৰৰ বাক্য অনন্ত কাললৈকে থাকে।

\p
\v 9 হে চিয়োনৰ আগত শুভবাৰ্ত্তা প্ৰচাৰ কৰোঁতা লোক, ওখ পৰ্ব্বতলৈ উঠি যোৱা; হে যিৰূচালেমৰ আগত শুভবাৰ্ত্তা প্ৰচাৰ কৰোঁতা লোক, জোৰেৰে ৰিঙিওৱা, বৰকৈ মাতা, ভয় নকৰিবা; যিহূদাৰ নগৰবোৰক কোৱা, চোৱা, সৌৱা তোমালোকৰ ঈশ্বৰ।
\v 10 চোৱা, প্ৰভু যিহোৱা বীৰস্বৰূপে আহিছে, আৰু তেওঁ নিজ বাহুবলেৰে শাসন কৰিব, চোৱা তেওঁৰ লগত তেওঁৰ বেচ আছে আৰু তেওঁৰ আগত তেওঁৰ পুৰস্কাৰ আছে।
\v 11 তেওঁ মেৰৰ ৰখীয়াৰ নিচিনাকৈ নিজৰ জাকক চৰাব, পোৱালিবোৰক নিজ বাহুৰে গোটাই বুকুত লৈ যাব, আৰু পোঁৱাতীবোৰক ধীৰে ধীৰে চলাব।
\s যিহোৱাৰ মহিমা আৰু তেওঁৰ অতুল্যতা।
\p
\v 12 কোনে নিজ হাতৰ তলুৱাত জলৰাশি পৰিমাণ কৰিছিল? আৰু কোনে হাতৰ বেগেতৰ দ্বাৰাই আকাশ-মণ্ডল জুখিছিল? কোনে পৃথিবীৰ সমূদায় ধূলি দোনত ভৰাই জুখিছিল? কোনে পৰ্ব্বতবোৰক পাল্লাত আৰু গিৰিবোৰক তুলাঁচনীত জুখিছিল?
\v 13 কোনে যিহোৱাৰ আত্মাৰ তত্ত্ব নিৰূপণ কৰিছিল? বা কোনে তেওঁৰ মন্ত্ৰী হৈ তেওঁক শিক্ষা দিছিল? 
\v 14 তেওঁ কাৰে সৈতে মন্ত্ৰণা কৰিছিল? কোনে তেওঁক বুজাইছিল, আৰু তেওঁক বিচাৰ পথৰ বিষয়ে শিক্ষা দিছিল? আৰু কোনে তেওঁক জ্ঞানৰ শিক্ষা দিছিল, আৰু তেওঁক বিবেচনাৰ পথ দেখুৱাইছিল?  
\v 15 চোৱা, জাতিবিলাক কলহৰ গাত লাগি থকা পানীৰ টোপাস্বৰূপ আৰু তুলাচনীত লাগি থকা ধুলিৰ কণিকাৰ নিচিনা গণিত হয়; চোৱা তেওঁ অতি ক্ষুদ্ৰ বস্তুৰ নিচিনাকৈ দ্বীপবোৰক তোলে। 
\v 16 জুই দিবৰ নিমিত্তে লিবানোন, আৰু হোম বলিৰ নিমিত্তে তাৰ জন্তুবোৰ নোজোৰে।
\v 17 তেওঁৰ দৃষ্টিত সকলো জাতিবিলাক একো নোহোৱাৰ নিচিনা; তেওঁৰ আগত সিহঁত শূন্যতকৈ ক্ষুদ্ৰ আৰু অসাৰ বুলি গণিত হয়।
  
\p
\v 18 তেন্তে তোমালোকে কাৰে সৈতে ঈশ্বৰক তুলনা কৰিবা? বা তেওঁৰ লগত কি মুৰ্ত্তিৰ উপমা দিবা? 
\v 19 কটা মুৰ্ত্তি হ’লে কৰ্মকাৰে সাঁচত ঢালে সোণাৰিয়ে তাৰ ওপৰত সোণৰ পতা মাৰে, আৰু তাৰ নিমিত্তে সাঁচত ঢালি ৰূপৰ শিকলি যুগুত কৰে।
\v 20 দুখীয়া হোৱাৰ কাৰণে যি মানুহে এনে উপহাৰ দিবলৈ অসমৰ্ত হয়, সি নপচা কাঠ বাচি লৈ লৰচৰ কৰিব নোৱাৰা প্ৰতিমা নিজৰ নিমিত্তে যুগুত কৰিবলৈ নিপুণ শিল্পকাৰ বিচাৰে।
\v 21 তোমালোকে জানিব নোখোজা নে? তোমালোকে শুনিব নোখোজা নে? আদিৰে পৰা তোমালোকক সম্বাদ দিয়া নাই নে? পৃথিবীৰ মূল স্থাপন কৰাৰে পৰা তোমালোকে বুজা নাই নে? 
\v 22 যি জনা ভূ-মণ্ডলৰ ওপৰত বহি আছে, যি জনাৰ আগত তাৰ নিবাসীবিলাক ফৰিংস্বৰূপ, যি জনাই চন্দ্ৰতাপৰ নিচিনাকৈ আকাশ মণ্ডল বিস্তাৰ কৰে, আৰু বসতি কৰা তম্বুৰ নিচিনাকৈ তাক তৰে, যি জনাই অধিপতিবিলাকক লুপ্ত কৰে, সেই জনাই তেওঁ।
\v 23 তেওঁ পৃথিবীৰ বিচাৰকৰ্ত্তাবিলাকক অসাৰস্বৰূপ কৰে; 
\v 24 সিহঁত ৰোৱা কি বোৱাও নহয়, এনে কি, সিহঁতৰ মুঢ়ায়ো মাটিত শিপা মেলা নাই, এনে সময়ত তেওঁ সিহঁতৰ ওপৰত ফুঁ দিয়া মাত্ৰকেই সিহঁত শুকাই যায়, আৰু সিহঁতক বা’মৰলী বতাহে নৰাৰ নিচিনাকৈ উৰুৱাই নিয়ে।
\v 25 পবিত্ৰ জনাই কৈছে, তেন্তে তোমালোকে মোক কাৰে সৈতে উপমা দিলে মই তাৰ সদৃশ হ’ম? 
\v 26 তোমাৰ চকু ওপৰলৈ তুলি দৃষ্টি কৰা, কোনে সৌবোৰ সৃষ্টি কৰিলে? যি জনাই সংখ্যা অনুসাৰে সেইবোৰৰ বাহিনীবিলাকক উলিয়াই আনে, যি জনাই সেইবোৰক নাম ধৰি ধৰি মাতে, সেই জনাৰ অধিক সমৰ্ত আৰু বহু পৰাক্ৰমৰ কাৰণে সেইবোৰৰ এটিও অনুপস্থিত নাথাকে।

 \p
\v 27 মোৰ পথ যিহোৱাৰ পৰা গুপ্ত হৈ আছে, আৰু মোৰ গোচৰলৈ মোৰ ঈশ্বৰে মন কাণ নকৰে, এই বুলি হে যাকোব, তুমি কিয় কৈছা? হে ইস্ৰায়েল, তুমি কিয় এনে কথা বুলিছা?
\v 28 তুমি জানে জনা নাই? তুমি জানো শুনা নাই? অনাদি অনন্ত ঈশ্বৰ যিহোৱাই, পৃথিৱীৰ সীমাবোৰ সৃষ্টিকৰ্ত্তাই ক্লান্ত নহয়, আৰু ভাগৰ নাপায়, আৰু তেওঁৰ বুদ্ধি অগম্য। 
\v 29 তেওঁ ক্লান্ত হোৱা লোকক শক্তি দান কৰে, আৰু বল নোহোৱা লোকক অধিক বল দান কৰে।
\v 30 ডেকাবিলাকেও শ্ৰান্ত হৈ ভাগৰ পায়, আৰু যুৱবিলাকেও উজুতি খাই একে বাৰে পৰি যায়।
\v 31 কিন্তু যিবিলাকে যিহোৱালৈ অপেক্ষা কৰে, তেওঁবিলাকে নতুন নতুন বল পাব, তেওঁবিলাকে কুৰৰ পক্ষীৰ দৰে ডেউকাৰে ওপৰলৈ ওৰিব, তেওঁবিলাকে লৰ মাৰি শ্ৰান্ত নহ’ব, তেওঁবিলাকে গমন কৰি ভাগৰ নাপাব।
\c 41
\s কোৰচৰ বিষয়ে কোৱা ভাববাণী।
\p
\v 1 হে দ্বীপবিলাক, মোলৈ মুখ কৰি নিজম দি থাকা, আৰু লোক সমুহে নতুন নতুন বল পাওক; সিহঁত ওচৰ চাপক, পাছত সিহঁতে কথা কওক; ব’লা আমি একে লগে সোধৰ আসনলৈ যাওহঁক।
\v 2 কোনে পূব দিশত এজনক উৎপন্ন কৰিলে? ধাৰ্ম্মিকতা সিদ্ধিৰ অৰ্থে তেওঁ সেই জনক নিজৰ চৰণৰ ওচৰলৈ মাতিছে; তেওঁ সেই জনৰ আগত জাতিবোৰক সোধাই দিছে, আৰু তেওঁক ৰজাবিলাকৰ ওপৰত শাসন কৰাইছে; তেওঁ সিহঁতক তৰোৱালৰ আগৰ ধুলিৰ নিচিনা আৰু তেওঁৰ ধনুৰ আগত উৰি যোৱা নৰাৰ নিছিনা কৰিছে।
\v 3 তেওঁ সিহঁতৰ পাছে পাছে খেদি গৈছে, তেওঁ বাটত ভৰি নিদিয়াকৈ নিৰাপদে আগ বাঢ়ি গৈছে।
\v 4 কোনে সেই কাৰ্য কৰিলে আৰু তাক সিদ্ধও কৰিলে? যি জনাই আদিৰে পৰা পুৰুষবিলাকক উৎপন্ন কৰে, তেওঁৱেই কৰিলে; প্ৰথম যি মই, আৰু শেষতীয়াবিলাকৰ সঙ্গী যি মই যিহোৱা,ময়েই সেই জনা।
\v 5 দ্বীপবোৰে দেখি ভয় কৰিলে, পৃথিৱীৰ অন্তবোৰ কপিল; সিহঁত ওচৰ চাপি আহিল।
\v 6 সিহঁত প্ৰতিজনে নিজ নিজ ওচৰ চুবুৰীয়াক সহায় কৰিলে, আৰু নিজ নিজ ভাইক ক’লে, সাহ কৰা।
\v 7 সেই দৰে বাঢ়ৈয়ে সোনাৰীক, আৰু হাতুৰীৰে সমান কৰা জনক নিয়াৰিত খুন্দা জনক আশ্বাস দিলে। সি ৰং লগোৱা বিষয়ে ক’লে, উত্তম হৈছে; আৰু মূৰ্ত্তিটো নলৰিবৰ নিমিত্তে সি গজাল মাৰি তাক শকত কৰিলে।
\p
\v 8 কিন্তু হে মোৰ দাস ইস্ৰায়েল, মোৰ মনোনীত যাকোব, মোৰ বন্ধু অব্ৰাহামৰ সন্তান
\v 9 যাক মই পৃথিৱীৰ অন্তৰ পৰা হাতেৰে ধৰি আনি, তুমি মোৰ দাস, মই তোমাক মনোনীত কৰিলোঁ, তোমাক ত্যাগ কৰা নাই বুলি কলোঁ,
\v 10 সেই যি তুমি, তুমি ভয় নকৰিবা, কিয়নো মই তোমাৰ লগতে আছোঁ; ব্যাকুল নহবা, কিয়নো মই তোমাৰেই ঈশ্বৰ; মই তোমাক শক্তি দিম, তোমাক সহায়ো দিম, এনে কি মোৰ ধাৰ্মিকতাৰূপ সোঁ হাতেৰে তোমাক ধৰি ৰাখিম।
\v 11 চোৱা, যিবোৰ তোমাৰ অহিতে কুপিত হৈছে, সেই সকলোৱে লাজ পাই বিবৰ্ণ হ’ব; যিবোৰে তোমাৰ লগত বিবাদ কৰে, সিহঁত নোহোৱা যেন হ’ব, আৰু বিনষ্ট হ’ব;
\v 12 যিবোৰে তোমাৰ বিৰোধ কৰে, সিহঁতক তুমি বিচাৰি নাপাবা; যিবোৰে তোমাৰ লগত যুদ্ধ কৰে, সিহঁত শূন্য আৰু একো নোহোৱা যেন হ’ব।
\v 13 কিয়নো তোমাৰ ঈশ্বৰ যিহোৱা যি মই, ময়েই তোমাৰ সোঁ হাতত ধৰি কওঁ, ভয় নকৰিবা; ময়েই তোমাক সহায় কৰিম।
\v 14 হে পোক যাকোব, হে ইস্ৰায়েল লোকবিলাক, ভয় নকৰিবা; যিহোৱাই কৈছে ময়েই তোমাক সহায় কৰিম, আৰু ইস্ৰায়েলৰ পবিত্ৰ জনাই তোমাৰ মুক্তিদাতা।
\v 15 চোৱা, মই তোমাক এক নতুন চোকা দাঁত থকা মৰণা মৰা যন্ত্ৰস্বৰূপ কৰিম; তুমি পৰ্ব্বতবোৰ মৰণা মাৰি গুড়ি কৰিবা, আৰু গিৰিবোৰক তুহঁৰ নিচিনা কৰিবা।
\v 16 তুমি সেইবোৰক জাৰিবা, আৰু বতাহে সেইবোৰক উড়ুৱাই নিব, আৰু বা’মৰলী বতাহে সেইবোৰক সিচৰিত কৰিব; কিন্তু তুমি যিহোৱাত উল্লাস কৰিবা, তুমি ইস্ৰায়েলৰ পবিত্ৰ জনাত গৌৰৱ কৰিবা।
\p
\v 17 দুখী আৰু দৰিদ্ৰবিলাকে জল বিচাৰে কিন্তু জল নাই, তেওঁবিলাকৰ জিবা পিয়াহতে শুকাই যায়; মই যিহোৱায়েই সিবিলাকৰ প্ৰাৰ্থনাৰ উত্তৰ দিম, মই ইস্ৰায়েলৰ ঈশ্বৰে তেওঁবিলাকক ত্যাগ নকৰিম।
\v 18 মই গছ তৃণ আদি নথকা ওখ ঠাইবোৰত নদীবোৰ, আৰু উপত্যকাবোৰৰ মাজত ভুমুকবোৰ উলিয়াম; মই মৰুভূমিক এক জলাশয় কৰিম, আৰু খৰাং মাটিক ভুমুকেৰে পৰিপূৰ্ণ কৰিম।
\v 19 মই অৰণ্যত এৰচ, বাবল, মেন্দি আৰু বনৰীয়া জিত গছ ৰুম; আৰু মৰুভূমিত দেৱদাৰু, তিধৰ, তাচুৰ গছ একেলগে ৰুই থম।
\v 20 যিহোৱাই নিজ হাতে যে, এই কাৰ্য কৰিলে, আৰু ইস্ৰায়েলৰ পবিত্ৰ জনাই যে তাক সৃষ্টি কৰিলে, ইয়াক তেওঁবিলাকে যেন দেখি জানি বিবেচনা কৰিএকে সময়তে বুজিব পাৰে, এনে অভিপ্ৰায়েৰে মই সেই কাৰ্য কৰিম।
\p
\v 21 যিহোৱাই কৈছে, তোমালোকে নিজ নিজ গোচৰ উপস্থিত কৰা, যাকোবৰ ৰজাই কৈছে, তোমালোকৰ দৃঢ় প্ৰমাণ আনা।
\v 22 সিহঁতে সেইবোৰ আনক, আৰু আগলৈ কি ঘটিব, তাক আমাৰ আগত প্ৰকাশ কৰক; আগেয়ে হৈ যোৱা কথা কি কি আছিল, তাক তোমালোকে প্ৰকাশ কৰা, তেতিয়া আমি বিবেচনা কৰি সেইবোৰৰ শেষফল জানিব পাৰিম; বা ঘটনাবোৰ আমাক দেখুউৱা।
\v 23 তোমালোক যে ঈশ্বৰ, ইয়াক আমি জানিবৰ নিমিত্তে, আগলৈ কি ঘটিব, তাক প্ৰকাশ কৰা; এনে কি আমি বিস্ময় মানি একেলগে দেখিবৰ নিমিত্তে তোমালোকে মঙ্গল বা অমঙ্গল কৰা।
\v 24 চোৱা তোমালোক অকামিলা আৰু তোমালোকৰ কাৰ্য অসাৰ আৰু তোমালোকৰ মনোনীত কৰা জন ঘৃণনীয়।
\p
\v 25 মই উত্তৰ দিশত এজনক উৎপন্ন কৰিলোঁ, তেওঁ আহিছে; মোৰ নাম লওঁতা জনক সূৰ্য উদয় হোৱা ফালে মই উৎপন্ন কৰিলোঁ; বোকা গচকাৰ দৰে, আৰু কুমাৰে মাটি খচাৰ দৰে তেওঁ অধিপতিবিলাকক গচকিব।
\v 26 আমি জানিবৰ নিমিত্তে কোনে ইয়াক আদিৰে পৰা প্ৰকাশ কৰিলে ? আৰু সচাঁ বুলি আমি ক’বলৈ, কোনে ইয়াক আগেয়ে প্ৰকাশ কৰিলে? প্ৰকাশ কৰোঁতা কোনোৱেই নাছিল, এনে কি দেখুৱাই দিওঁতা কোনোৱে নাছিল, তোমালোকৰ কথা শুনোতাও কোনো নাছিল।
\v 27 ময়েই প্ৰথমে চিয়োনক ক’ম, চোৱা, ইবিলাকক চোৱা, আৰু ময়েই যিৰূচালেমক শুভবাৰ্ত্তা প্ৰচাৰক এজন দিম।
\v 28 মই চাইছোঁ, কিন্তু কোনোৱেই নাই; মই সিহঁতক সুধিলে উত্তৰ দিব পৰা মন্ত্ৰী সিহঁতৰ ভিতৰত কোনোৱেই নাই।
\v 29 চোৱা, সিহঁত সকলোৰে কাৰ্য অসাৰ আৰু ব্যৰ্থ; সিহঁতৰ সাঁচত ঢলা মুৰ্ত্তিবোৰ ভাপ আৰু শূন্য মাথোন।
\c 42
\s যিহোৱাৰ দাস। যিহোৱাৰ মু্ক্তিৰ কাৰ্য। ইস্ৰায়েলৰ বৰ্ত্তমান দুৰৱস্থা।
\p
\v 1 সৌৱা চোৱা, মোৰ দাস, মই তেওঁক ধৰি ৰাখিছোঁ; চোৱা মোৰ মনোনীত লোক, মোৰ অন্তৰত তেওঁত সন্তোষ পাইছোঁ; মই তেওঁৰ ওপৰত মোৰ আত্মা স্থিতি কৰিলোঁ; তেওঁ জাতিবিলাকৰ মাজত ন্যায় বিচাৰ প্ৰচলিত কৰিব।
\v 2 তেওঁ এৰাও নকৰিব, বৰ মাতেৰে কথা নক’ব, আৰু বাহিৰলৈ নিজৰ মাত নুশুনাব। 
\v 3 তেওঁ থেতেলা নল নাভাঙিব, ধোঁৱাই থকা শলিতাও নুনুমাব; কিন্তু তেওঁ সত্যতাৰে ন্যায় বিচাৰ প্ৰচলিত কৰিব।                                 
\v 4 তেওঁ পৃথিবীত ন্যায় বিচাৰ স্থাপন নকৰেমানলৈকে দুৰ্ব্বল কি নিৰুৎসাহ নহ’ব; আৰু দ্বীপবোৰে তেওঁৰ ব্যৱস্থালৈ বাট চাই থাকিব।

\p
\v 5 যি জনাই আকাশ মণ্ডল আৰু পৃথিবী সৃষ্টি কৰিলে, আৰু চন্দ্ৰতাপৰ দৰে তাক তৰিলে, সেই জনাই পৃথিবী আৰু তাত উৎপন্ন হোৱা সকলোকে দলিচা পৰাৰ দৰে পাৰিলে, যি জনাই তাৰ ওপৰত থকা লোকবিলাকক নিশ্বাস প্ৰশ্বাস দিয়ে, আৰু তাত ফুৰাবিলাকক প্ৰাণ দান কৰে, 
\v 6 সেই ঈশ্বৰ যিহোৱাই কৈছে অন্ধ চকু মুকলি কৰিবলৈ, বন্দীশালৰ পৰা বন্দীয়াৰ বিলাকক, কাৰাগাৰৰ পৰা অন্ধকাৰত বহি থকা বিলাকক বাহিৰ কৰি আনিবলৈ, যিহোৱা যি মই, ময়েই ধাৰ্মিকতাৰ সিদ্ধিৰ অৰ্থে তোমাক মাতিলোঁ;  
\v 7 মই তোমাৰ হাত ধৰি তোমাক ৰাখিম, আৰু লোকবিলাকৰ নিয়ম স্থাপকৰূপে, জাতিবিলাকৰ দ্বীপ্তি স্বৰূপে তোমাক নিযুক্ত কৰিম।
\v 8 মই যিহোৱা, এয়ে মোৰ নাম; মই মোৰ গৌৰৱ অন্যক, বা মোৰ প্ৰশংসা কটা মুৰ্ত্তিবোৰক নিদিওঁ।
\v 9 চোৱা, আগৰ কথা ফলিয়ালে আৰু নতুন কথা মই প্ৰকাশ কৰোঁ; সেইবোৰ নৌ ঘটোতেই সেইবোৰৰ বিষয়ে মই তোমালোকক কওঁ।

\p
\v 10 হে সমুদ্ৰগামাবিলাক আৰু তাত থকা সকলোবিলাক, হে দ্বীপবিলাক আৰু তাৰ নিবালীবিলাক তোমালোকে য়িহোৱাৰ উদ্দেশ্যে নতুন নতুন গীত গোৱা, আৰু পৃথিৱীৰ সীমাৰ পৰা তেওঁৰ প্ৰশংসাৰ গান কৰা।
\v 11 অৰণ্য আৰু তাৰ নগৰবোৰে, কেদৰে বসতি কৰা গাওঁবোৰে উচ্চধ্বনি কৰক; চেলা-নিবাসীবিলাকে গান কৰক, পৰ্ব্বতৰ টিঙৰ পৰা জয় ধ্বনি কৰক।
\v 12 তেওঁবিলাকে যিহোৱাৰ গৌৰৱ স্বীকাৰ কৰক, আৰু দ্বীপবোৰৰ মাজত তেওঁৰ প্ৰশংসাৰ কীৰ্ত্তন কৰক।
\v 13 যিহোৱা বীৰৰ নিছিনাকৈ ওলাই আহিব; তেওঁ যুদ্ধাৰুৰ দৰে নিজৰ উৎসাহ বঢ়াব; তেওঁ জয় ধ্বনি কৰিব, এনে কি, মহা ধ্বনি কৰিব; তেওঁ শত্ৰূবোৰৰ বিৰুদ্ধে বাৰ-কাৰ্য্য কৰিব। 

\p
\v 14 মই মনে মনে থাকিম, মই মোখ বন্ধ কৰিম, এই বুলি বহু কাল নিজম দি থাকিলোঁ; কিন্তু এচিয়া মই প্ৰসৱ কাৰিণী তিৰোতাৰ দৰে চিঞৰিম, একেবাৰে নেথাম আৰু ঘনকৈ উশাহ ল’ম।
\v 15 মই পৰ্ব্বত আৰু গিৰিবোৰ ধব্বংস কৰিম, আৰু সেই বোৰৰ ওপৰত থকা সকলো তৃণ শুকুৱাম আৰু লৈবোৰ চট পেলাম আৰু জলাশয়বোৰ শুকুৱাম।
\v 16 আৰু অন্ধবিলাকক সিবিলাকে নজনা বাটেদি নিম, সিবিলাকে নজনা পথে দি সিবিলাকক লৈ যাম; মই সিবিলাকৰ আগত আন্ধাৰক পোহৰ কৰিম, আৰু বেঁকাবেঁকি ঠাই পোন কৰিম। এইবোৰ কাৰ্য্য মই সিদ্ধ কৰিম; সমাপ্ত নকৰাকৈ নেৰিম।
\v 17 যিবোৰে কটা প্ৰতিমাবোৰত বিশ্বাস কৰে, আৰু যিবোৰে সাঁচত ঢলা মুৰ্ত্তিবোৰক কয়, তোমালোক আমাৰ ঈশ্বৰ, সেই আটাইবোৰ বিমুখ হৈ নিচেকৈ লাজ পাব।

\p
\v 18 হে কলাবিলাক শুনা; হে অন্ধলাবিলাক, দেখিবৰ নিমিত্তে চকু মেলা। 
\v 19 মোৰ দাসত বাজে অন্ধলা কোন ? আৰু মই পঠোৱা দূতৰ নিচিনা কলা কোন?  মোৰে সৈতে শান্তিৰে থকা লোকৰ নিচিনা অন্ধলা কোন? যিহোৱাৰ দাসৰ নিচিনা অন্ধলা কোন? 
\v 20 তুমি অনেক বিষয় দেখিছা, কিন্তু মন নকৰা; তাৰ কাণ মুকলি আছে, কিন্তু সি নুশুনে।
\v 21 যিহোৱাই নিজ ধাৰ্ম্মিকতালৈ চাই, ব্যৱস্থাক মহৎ আৰু আদৰণীয় কৰিবলৈ সন্তুষ্ট হ’ল।
\v 22 কিন্তু যাৰ ধন-সম্পত্তি ডকা দি আৰু লুট কৰি নিয়া হ’ল, সিবিলাক এনে জাতি; সিবিলাক সকলোৱেই গাঁতত ধৰা পৰিল, সিবিলাকক বন্দীশালত লুকুৱাই ৰখা হ’ল; সিবিলাকক চিকাৰ কৰা হ’ল, কিন্তু কোনেও উদ্ধাৰ নকৰে; আৰু লুট কৰা হ’ল, কিন্তু কোনেও ওভোটাই দিয়া বুলি নকয়।

\p
\v 23 তোমাৰ মাজত কোনে ইয়ালৈ কান কৰিব ? আৰু কোনে শুনি ভবিষ্যত কালৰ নিমিত্তে কাণৰ ভিতৰত ঠাই দিব?
\v 24 কোনে যাকোবক লোটস্বৰূপ দিলে ? কোনে ইস্ৰায়েলক ডকাইতৰ হাতত সমৰ্পণ কৰিলে? যি জনাৰ বিৰুদ্ধে আমি পাপ কৰিলোঁ, যিজনাৰ পথত লোকবিলাকে গমন কৰিবলৈ অমান্তি হ’ল, আৰু যিজনাৰ ব্যৱস্থালৈ সিবিলাকে কাণ নিদিলে, সেই যিহোৱাই নহয়নে?
\v 25 সেই নিমিত্তে তেওঁ তাৰ ওপৰত নিজ ক্ৰোধাগ্নি আৰু যুদ্ধৰ প্ৰচণ্ডতা বৰষালে; তাতে সেয়ে চাৰিওফালে জ্বলি উঠিল, তথাপি সি গম নাপালে; আৰিু সেয়ে তাক পুৰিলে, তথাপি সি মনোযোগ নকৰিলে।
\c 43
\s যিহোৱাই ইস্ৰায়েলক দিয়া সান্তনা দায়ক প্ৰতিজ্ঞা।
\p
\v 1 কিন্তু হে যাকোব মই সৃষ্টিকৰ্ত্তা যিহোৱাই, আৰু হে ইস্ৰায়েল, তোমাৰ নিৰ্ম্মাণকৰ্ত্তাই এই দৰে কৈছে, ভয় নকৰিবা, কিয়নো মই তোমাক মুক্ত কৰিলোঁ; মই তোমাৰ নাম ধৰি তোমাক মাতিলোঁ, তুমি মোৰেই। 
\v 2 তুমি জল-সমুহৰ মাজেদি গমন কৰিলে মই তোমাৰ লগত থাকিম, তুমি নদীবোৰৰ মাজেদি গ’লে সেইবোৰে তোমাক তল নিনিয়াব; আৰু জুই মাজেদি চলিলে তুমি দগ্ধ নহ’বা, তাৰ শিখাই তোমাক নুপুৰিব।
\v 3 কিয়নো মই তোমাৰ ঈশ্বৰ যিহোৱা, ইস্ৰায়েলৰ পবিত্ৰ জনা, তোমাৰ ত্ৰাণকৰ্ত্তা; মই তোমাৰ মুক্তিৰ মূল্যস্বৰূপে মিচৰ, তোমাৰ সলনি কূচ আৰু চিবা দিলোঁ
\v 4 তুমি মোৰ দৃষ্টিত বহুমূল্য আৰু আদৰণীয়, মই তোমাক প্ৰেম কৰিলোঁ; এই নিমিত্তে মই তোমাৰ সলনি মানুহবোৰক, তোমাৰ প্ৰণৰ সলনি লোকসমুহক দিম।
\v 5 ভয় নকৰিবা, কিয়নো মই তোমাৰ সঙ্গত আছোঁ; মই পূৱ দিশৰ পৰা তোমাৰ বংশক আনিম, আৰু পশ্চিম দিশৰ পৰা তোমাক গোটাম। 
\v 6 উত্তৰ দিশক ক’ম, এৰি দিয়া, আৰু দক্ষিণ দিশক ক’ম, নাৰাখিবা, মোৰ পো-হঁতক দূৰৰ পৰা, আৰু মোৰ জীহঁতক পৃথিৱীৰ সীমাৰ পৰা আনি দিয়া।
\v 7 মোৰ নামেৰে প্ৰখ্যাত হোৱা, আৰু মোৰ গৌৰৱৰ আৰ্থে মই সৃষ্টি কৰা প্ৰতিজনক আনি দিয়া; মই তাক গঠন কৰিলোঁ, মই তাক নিৰ্ম্মাণ কৰিলোঁ।

p\v 8 তোমালোকে চকু থকা অন্ধলা লোকক, আৰু কাণ থকা কলা লোকক উলিয়াই আনা।
\v 9 সকলো জাতিবিলাক গোট খাওক, আৰু লোকসমূহ একত্ৰ হওক;  সিহঁতৰ মাজৰ কোনে ইয়াক প্ৰকাশ কৰিব পাৰে? আৰু আগৰ কালৰ কথা কোনে আমাক শুনাব পাৰে? সিহঁতে নিজ নিজ কথা প্ৰমাণ কৰিবলৈ নিজ নিজ সাক্ষী আনক; নতুবা সিহঁতে শুনি সেয়ে সচাঁ বুলি কওক।
\v 10 যিহোৱাই কৈছে, তোমালোকে জ্ঞান পায় মোকো বিশ্বাস কৰিবলৈ, আৰু মইয়ে যে তেওঁ, ইয়াক বুজিবলৈ তোমালোকেই মোৰ সাক্ষী আৰু মনোনীত দাস। মোৰ পুৰ্ব্বে কোনো ঈশ্বৰ নিৰ্ম্মিত হোৱা নাই, আৰু মোৰ পাছেও কোনো নহ’ব।
\v 11 মই, ময়েই যিহোৱা, মোৰ বাহিৰে কোনো ত্ৰাণকৰ্ত্তা নাই।
\v 12 ময়েই প্ৰচাৰ কিৰিলোঁ, ময়েই পৰিত্ৰাণ কৰিলোঁ, আৰু ময়েই ঘোষণা কৰিলোঁ; কোনো ইতৰ দেৱতা তোমালোকৰ মাজত নাছিল; এই হেতুকে, যিহোৱাই কৈছে, তোমালোকেই মোৰ সাক্ষী, আৰু মইয়েই ঈশ্বৰ; 
\v 13 এনে কি, আদিৰে পৰা মইয়েই তেওঁ, মোৰ হাতৰ পৰা উদ্ধাৰ কৰোঁতা কোনো নাই; মই কাৰ্য্য কৰিম, কোনে তাক অন্যথা কৰিব পাৰে ?

\p
\v 14 তোমালোকৰ মুক্তিদাতা ইস্ৰায়েলৰ পবিত্ৰ জনা যিহোৱাই এই কথা কৈছে, মই তোমালোকৰ নিমিত্তে বাবিললৈ লোক পঠালোঁ, আৰু মই সিহঁতৰ সকলোকে পলৰীয়া অৱস্থাত পেলাই নিয়াম, মই কলদীয়াহঁতকেই সিহঁতৰ আনন্দ কৰা জাহাজত নিয়াম।
\v 15 ময়েই যিহোৱা, তোমালোকৰ পবিত্ৰ জনা, ইস্ৰায়েলৰ সৃষ্টিকৰ্ত্তা, তোমালোকৰ ৰজা।
\v 16 যি জনাই সমুদ্ৰৰ মাজেদি বাট, মহাজলৰাশিৰ মাজেদি পথ যুগুত কৰে,
\v 17 যি জনাই ৰথ আৰু ঘোঁৰা, সৈন্য-সামন্ত আৰু বীৰবিলাকক বাহিৰ কৰি আনে, (সিহঁত একেলগে শয়ন কৰি নুঠে, আৰু সিহঁত লুপ্ত হ’য়, শনিতাৰ দৰে নুমাই যায়) সেই জনা যিহোৱাই এই কথা কৈছে,
\v 18 তোমালোকে পুৰ্ব্বকালৰ কথা সোৱৰণ নকৰিবা, আৰু পুৰণি কথাবোৰলৈ বিবেচনা নকৰিবা।
\v 19 চোৱা, মই এক নতুন কাৰ্য্য কৰিম; সেয়ে এতিয়া ঘটিব; তোমালোকে জানো তাক নাজানিবা ?  মই অৰণ্যৰ মাজত পথ, আৰু মৰুভূমিৰ মাজত নদীবোৰ উৎপন্ন কৰিম।
\v 20 বনৰীয়া জন্তুবোৰে, শিয়াল আৰু উৎপক্ষীবোৰে মোক সন্মান কৰিব; 
\v 21 কাৰণ, যি জাতিক মোৰ প্ৰশংসা কীৰ্ত্তণ কৰিবৰ অৰ্থে মোৰ নিমিত্তে নিৰ্মাণ কৰিলোঁ, মোৰ সেই প্ৰজাক, মোৰ সেই মনোনিত লোকক খাবলৈ পানী দিবৰ অৰ্থে, মই অৰণ্যত জল, আৰু মৰুভূমিত নৈবোৰ উৎপন্ন কৰোঁ। 

\p
\v 22 তথাপি হে যাকোব,তুমি মোক হ’লে, আহ্বান কৰা নাই; কিন্তু হে ইস্ৰায়েল, তুমি মোৰ পৰা আমনি পাইছা।
\v 23 তুমি মোৰ ওচৰলৈ মেৰ কি ছাগ অনা নাই, আৰু তুমি বলিদানৰ দ্বাৰাই মোক সমাদৰ কৰা নাই। নৈবেদ্যেৰে কৰা দাস্যকৰ্ম্ম মই তোমাক কৰোৱা নাই, নাইবা ধুপ লগোৱাই তোমাক ক্লান্ত কৰা নাই।
\v 24 তুমি ৰূপ দি মোৰ নিমিত্তে সুগন্ধি বচ কিনা নাই, নাইবা তুমি তোমাৰ বলিৰ তেলেৰে মোক তৃপ্ত কৰোৱা নাই; কিন্তু তোমাৰ পাপ বোৰৰ দ্বাৰাই মোক ভাৰগ্ৰস্ত কৰিলা, আৰু তোমাৰ অপৰাধবোৰেৰে মোক ক্লান্ত কৰিলা।

\p
\v 25 মই, মইয়েই মোৰ নিজৰ নিমিত্তে তোমাৰ অধৰ্ম্মবোৰ মোচন কৰোঁ; আৰু তোমাৰ পাপবোৰ মনত নাৰাখিম;
\v 26 মোক সোঁৱৰাই দিয়া; আঁহা, আমি একেলগে উত্তৰ-প্ৰত্যুতৰ কৰোঁ; তুমি নিৰ্দ্দোষী হ’বৰ নিমিত্তে প্ৰমাণ দিয়া।
\v 27 তোমাৰ আদিপিতৃ জনে পাপ কৰিলে,আৰু তোমাৰ মধ্যস্থবিলাকে মোৰ অহিতে অধৰ্ম্ম আচৰণ কৰিলে। 
\v 28 এই হেতুকে মই পবিত্ৰীকৃত অধ্যক্ষবিলাকক অপবিত্ৰ কৰিম, যাকোবৰ শাওৰ আৰু ইস্ৰায়েলৰ নিন্দাৰ বিষয় কৰিম।

\c 44
\p
\v 1 তথাপি হে মোৰ দাস যাকোব, হে মোৰ মনোনীত ইস্ৰায়েল, এতিয়া শুনা।
\v 2 যিজনাই তোমাক নিৰ্ম্মাণ কৰিলে, আৰু তোমাক গৰ্ভত গঠন কৰিলে, যি জনাই তোমাক উপকাৰ কৰিব, সেই যিহোৱাই এই কথা কৈছে, হে মোৰ দাস যাকোব, হে মোৰ মনোনীত যিচূৰূণ, ভয় নকৰিবা। 
\v 3 কিয়নো মই তৃষ্ণাতুৰ লোকৰ ওপৰত জল ঢালিম, আৰু খৰাং ঠাইৰ ওপৰত নদী বোৱাম; মই তোমাৰ সন্তানৰ ওপৰত নিজ আত্মা, তোমাৰ বংশৰ ওপৰত নিজৰ আশীৰ্ব্বাদ বাকি দিম।
\v 4 তাতে বোৱঁতী পানীৰ দাঁতিত বাইচী গছ বঢ়াৰ নিচিনাকৈ তৃণবিলাকৰ মাজত সিবিলাক গজি বাঢ়িব।
\v 5 এজনে ক’ব, মই যিহোৱাৰেই, আনজনে নিজকে যাকোবৰ বুলি ক’ব, আৰু আন এজনে মই যিহোৱাৰ নিজৰ লোক বুলি নিজৰ হাতত নিজে ছাব মাৰিব, আৰু ইস্ৰায়েলৰ নাম উপাধি স্বৰূপে ল’ব।
\s যিহোৱাৰ ঈশ্বৰত্ব। মুৰ্ত্তি–পুজাৰ অনৰ্থকতা।
\p
\v 6 ইস্ৰায়েলৰ ৰজা যিহোৱাই, তাৰ মুক্তিকৰ্ত্তা বাহিলীবিলাকৰ যিহোৱাই এই দৰে কৈছে, ময়েই আদি, আৰু ময়েই অন্ত; মোৰ বাহিৰে আন কোনো ঈশ্বৰ নাই।
\v 7 মই আদি কালৰ লোকবিলাকক স্থাপন কৰাৰে পৰা মই প্ৰচাৰ কৰি বুজাই বৰ্ণনা কৰাৰ দৰে, কোনে মোৰ নিমিত্তে বৰ্ণনা কৰিব পাৰে ? হ’ব লগীয়া আৰু ভবিষ্যতৰ কথা কোনে প্ৰকাশ কৰিব পাৰে? 
\v 8 তোমালোকে নকঁপিবা, আৰু ভয় নকৰিবা; মই জানো পূৰ্ব্বৰে পৰা তোমালোকক তাক শুনুউৱা আৰু দেখুউৱা নাই ? তোমালোকেই মোৰ সাক্ষী। মোৰ বাহিৰে জানো আন কোনো ঈশ্বৰ আছে? আন শিলা নাই; থকা মই নাজানো।

\p
\v 9 কটা-মূৰ্ত্তি সাজোঁতাবোৰ সকলোৱে অসাৰ; সিহঁতৰ ৰত্নস্বৰুপ পুতলাবোৰ অনুৰুপকাৰী; সিহঁতে লাজ পাবৰ নিমিত্তে সিহঁতৰ নিজৰ সাক্ষীবোৰে একো নেদেখে, একো নুবুজে।
\v 10 কোনে দেৱতা নিৰ্ম্মাণ কৰিলে, বা একো উপকাৰ কৰিব নোৱাৰা মূৰ্ত্তি সাঁচত ঢালিলে ?  
\v 11 চোৱা, তাত আসক্ত সকলোৱে লাজ পাব, আৰু শিল্পকাৰীবোৰ মানুহ মাথোন, সিহঁতৰ আটাইবোৰে গোট খাওক, থিয় হওক; সিহঁত কপিব একেলগে লাজ পাব।

\p
\v 12 কমাৰে লোহাৰ অস্ত্ৰ নিৰ্ম্মাণ কৰে; সি তাক আঙঠাত তাও দি হাতুৰীৰে গঢ়ে, আৰু নিজৰ বলবান হাতেৰে তাক বনায়; এনে কি, সি ভোকত দুৰ্ব্বল হয়, আৰু পানী খাবলৈ নাপায় ক্লান্ত হ’ব।
\v 13 বাঢ়ৈয়ে সূতা পাৰে; সি ৰঙা মটিৰে আঁকে, আৰু বটালিৰে তাৰ আকৃতি উলিয়াই; সি কম্পাচ দি তাৰ আকাৰ নিৰূপণ কৰে, আৰু ঘৰত বাস কৰিবলৈ মানুহৰ সৌন্দৰ্য্য অনুসাৰে মানুহৰ আকৃতিৰে তাক নিৰ্ম্মাণ কৰে।
\v 14 কোনোৱে নিজৰ নিমিত্তে এৰচ গছ কাটিবলৈ মন কৰে; সি তিৰ্জা আৰু অল্লোমন গছ লয়; সি কাঠনিৰ গছবোৰৰ মাজৰ কোনো গছ আপডাল কৰি নিজৰ নিমিত্তে বঢ়ায়, বা দেৱদাৰু গছ ৰোৱে, আৰু বৰষুণে তাক ডাঙৰ কৰে।
\v 15 পাছে সেয়ে মানুহে পুৰাখৰি হয়, আৰু সি তাৰ কেতখিনি লৈ নিজে জুই পুৰায়; এনে কি, সি তাৰে এটা দেৱতা নিৰ্ম্মাণ কৰি তাৰ আগত সেৱা কৰে, আৰু সি তাৰে এটা মূৰ্ত্তি সাজি তাৰ আগত প্ৰণিপাত কৰে।
\v 16 সি তাৰ এভাগ জুইত পুৰে। এভাগেৰে মঙহ সিজাই ভোজন কৰে, মঙহ খৰিকাত দি খাই তৃপ্ত হয়; এনে কি, সি তাৰে জুই পুৰাই কয়, আয়ৌ দেহি, বৰ ওম লাগিছে!
\v 17 খুব ভাল তাপ পাইছোঁ ? পাছে সি তাৰ অৱশিষ্ট এভাগেৰে এক দেৱতা, নিজৰ এক মুৰ্ত্তি সাজি তাৰ আগত প্ৰণিপাত কৰে, আৰু তাক সেৱা কৰে, আৰু তাৰ আগত প্ৰাৰ্থনা কৰি কয়, মোক উদ্ধাৰ কৰা; কিয়নো তুমি মোৰ দেৱতা। 

\p
\v 18 সিহঁতে একোকে নাজানে, আৰু নুবুজে; কাৰণ সিহঁতে দেখিব নোৱাৰাকৈ সিহঁতৰ চকু, আৰু সিহঁতে বিবেচনা কৰিব নোৱাৰাকৈ সিহঁতৰ হৃদয় তেওঁ লেও দি বন্ধ কৰিলে।
\v 19 মই তাৰ এডোখৰ জুইত পুৰিলোঁ, এনে কি, তাৰ আঙঠাত পিঠা তাও দিলোঁ, আৰু মঙহ খৰিকাত দি খালোঁ; পাছে তাৰ অৱশিষ্ট ভাগেৰে মই এটা ঘিণলগীয়া মুৰ্ত্তি সাজিম নে ?  আৰু কাঠডোখৰৰ আগত নো মই প্ৰণিপাত কৰিম নে? এই বুলি ক’বলৈ সিহঁতৰ কোনেও মন নকৰে, কাৰো জ্ঞান, কি বুজিব শক্তি নাই।
\v 20 সি ভস্ম ভোজন কৰে; তাৰ মোহিত মনে তাক অনেকৈ ভ্ৰান্ত কৰে, যে, সি নিজ প্ৰাণকে উদ্ধাৰ কৰিব নোৱাৰে, আৰু মোৰ সোঁ হাত প্ৰবঞ্চক বস্তুত ব্যস্ত হৈছে নে ? এই বুলি ক’ব নোৱাৰে।
 
\p
\v 21 হে যাকোব, হে ইস্ৰায়েল, এইবোৰ সোঁৱৰণ কৰা; কিয়নো তুমি মোৰ দাস; মই তোমাক নিৰ্মাণ কৰিলোঁ; তুমি মোৰেই দাস; হে ইস্ৰায়েল মই তোমাক নাপাহৰিম।
\v 22 মই তোমাৰ অপৰাধবোৰ মেঘৰ দৰে, আৰু তোমাৰ পাপবোৰ ভাপৰ দৰে দূৰ কৰিলোঁ; তুমি মোলৈ ঘূৰি আহাঁ, কিয়নো মই তোমাক মুক্ত কৰিলোঁ। 
\v 23 হে আকাশ মণ্ডল আনন্দেৰে গান কৰা, কিয়নো যিহোৱাই এই কাৰ্য সিদ্ধ কৰিলে; হে পৃথিবীৰ অধঃস্থানবিলাক, জয়ধ্বনি কৰা; হে পৰ্ব্বতবিলাক, হে কাঠনি আৰু তাৰ মাজত থকা সকলো গছবিলাক, আনন্দ গান কৰিবলৈ ধৰা; কিয়নো যিহোৱাই যাকোবক মুক্ত কৰিলে, আৰু ইস্ৰায়েলৰ মাজত নিজকে গৌৰৱন্বিত কৰিব। 

\s যিহোৱাই কোৰচৰ হাতত কাৰ্যভাৰ সমৰ্পণ কৰা।
\p
\v 24 তোমাৰ মুক্তিদাতা, আৰু তোমাৰ গৰ্ভত গঠন কৰা যিহোৱাই এই কথা কৈছে, যি জনাই সকলোকে সৃষ্টি কৰে, যি জনাই অকলেই আকাশ মণ্ডল তৰে, যি জনাই নিজেই পৃথিবী বিস্তাৰ কৰে, 
\v 25 যি জনাই মিছলীয়াহঁতৰ লক্ষণবোৰ ব্যৰ্থ কৰে, মঙ্গলতীবোৰক বলীয়া কৰে, যি জনাই জ্ঞানীবিলাকক বিমুখ কৰে, আৰু সিবিলাকৰ জ্ঞান অসাৰ্থক কৰে,  
\v 26 যি জনাই নিজ দাসৰ বাক্য স্থিৰ কৰে, আৰু নিজ দূতৰ মন্ত্ৰণা সিদ্ধ কৰে, যি জনাই যিৰূচালেমৰ বিষয়ে কয়, সেয়ে বসতিৰ ঠাই হ’ব, আৰু যিহূদাৰ নগৰবোৰৰ বিষয়ে কয়, সেইবোৰ পুনৰায় সজা হ’ব, আৰু তাৰ ধ্বংস হোৱা ঠাইবোৰ পুনৰায় স্থাপন কৰিম,
\v 27 যি জনাই অগাধ জলক কয়, শুকাই যা, আৰু মই তোৰ সোঁতবোৰ শুকুৱাম, 
\v 28 যি জনাই কোৰচৰ বিষয়ে কয়, তেওঁ মোৰ মেৰ-ৰখীয়া, আৰু মোৰ বাঞ্ছা সিদ্ধ কৰিব, যি জনাই যিৰূচালেমৰ বিষয়েও কয়, তাক পুনৰায় সজা হ’ব, আৰু মন্দিৰক কয়, তোমাৰ ভিত্তিমূল স্থাপন কৰা হ’ব, আৰু মন্দিৰক কয়, তোমাৰ ভিত্তিমূল স্থাপন কৰা হ’ব, সেই যিহোৱা ময়েই।

\c 45
\p
\v 1 যাৰ আগত সকলো জাতিবিলাকক বশীভূত কৰিবলৈ মই তেওঁৰ সোঁ হাত ধৰিছোঁ, দুৱাৰবোৰ পুনৰায় জাপ নোখোৱাকৈ যাৰ আগত সেই দুৱাৰবোৰ মুকলি কৰিবলৈ ৰজাবিলাকৰ কঁকাল পেলাম, যিহোৱাই সেই নিজ অভিষিক্ত কোৰচক এই কথা কৈছে, 
\v 2 ময়েই তোমাৰ আগে আগে গৈ খলাবমা সমান কৰিম, পিতলৰ দুৱাৰবোৰ ভাঙি ডোখৰ ডোখৰ কৰিম, আৰু লোহাৰ ডাংবোৰ ছেদন কৰিম।
\v 3 মই যে তোমাৰ নাম কাঢ়ি মাতোঁতা ইস্ৰায়েলৰ ঈশ্বৰ য়িহোৱা, তুমি তাক জানিবৰ নিমিত্তে, মই তোমাক আন্ধাৰত থকা ধন আৰু গুপুত ঠাইত লুকুৱাই থোৱা বহুমূল্য বস্তু তোমাক দিম। 
\v 4 মোৰ দাস যাকোবৰ আৰু মোৰ মনোনীত ইস্ৰায়েলৰ নিমিত্তে মই তোমাক নাম ধৰি মাতিলোঁ; যদিও তুমি মোক জনা নাই, তথাপি মই তোমাক উপাধি দিলোঁ।
\v 5 ময়েই যিহোৱা, আন কোনো নাই; মোৰ বাহিৰে কোনো ঈশ্বৰ নাই।
\v 6 সূৰ্য উদয় হোৱা ঠাইৰে পৰা পশ্চিম ফাললৈকে সকলো লোকে যেন মোৰ বাহিৰে কোনো নাই বুলি জানিব পাৰে, এই নিমিত্তে যদিও তুমি ক জনা নাই, তথাপি মই তোমাৰ কটিবন্ধন কৰিম; ময়েই যিহোৱা, আন কোনো নাই।   
\v 7 মই পোহৰ নিৰ্মাণ কৰোঁ, আৰু অন্ধকাৰ সৃষ্টি কৰোঁ, মই শান্তি স্থাপন কৰোঁ, আৰু অমঙ্গল সৃষ্টি কৰোঁ, মই এই সকলোকে সিদ্ধ কৰোঁতা যিহোৱা।

\p
\v 8 হে গগন মণ্ডল, তুমি ওপৰৰ পৰা নিয়ৰ স্বৰূপে ধাৰ্মিকতা বৰ্ষণ কৰা, আৰু মেঘবোৰে ধাৰ্মিকতা বৰষাওক; পৃথিবী বিদীৰ্ণ হওক, পৰিত্ৰাণ আৰু ধাৰ্মিকতা বাঢ়ক; পৃথিবীয়ে উভয়কে একেলগে উৎপন্ন কৰক; মই যিহোৱাইয়ে ইয়াক সৃষ্টি কৰিলোঁ।
 
\p
\v 9 যি জনে নিজ নিৰ্মাণকৰ্ত্তাৰ লগত বিবাদ কৰে, তাৰ সন্তাপ হ’ব; সি পৃথিবীৰ খোলাকটিবোৰৰ মাজৰ এডোখৰ খোলাকটি মাথোন; তুমি কি বনাইছা? এই বুলি জানো বনাওঁতা জনক মাটিয়ে ক’ব? বা তাৰ হাত নাই, এই বুলি জানো তোমাৰ সজা বস্তুৱে ক’ব? 
\v 10 তুমি কি জন্ম দিছা ? এই বুলি যি জনে বাপেকক, তুমি কি প্ৰসৱ কৰিছা? এই বুলি তিৰোতা মানুহক কয়, তাৰ সন্তাপ হ’ব।

\p
\v 11 ইস্ৰায়েলৰ পবিত্ৰ জনা আৰু নিৰ্মাণকৰ্ত্তা যিহোৱাই এই কথা কৈছে, তোমালোকে আগলৈ হ’ব লগা ঘটনাৰ বিষয়ে মোক সোধা; মোৰ সন্তানবিলাকৰ আৰু মোৰ হাতৰ কৰ্যৰ ভাৰ মোক শোধাই দিয়া।
\v 12 মইয়ে পৃথিবী নিৰ্মাণ কৰিলোঁ, আৰু তাৰ ওপৰত মনুষ্য সৃষ্টি কৰিলোঁ; ময়েই নিজ হাতেৰে আকাশ মণ্ডল বিস্তাৰ কৰিলোঁ; আৰু তাৰ সকলো বাহিনীবিলাকক মই আজ্ঞা দিলোঁ।
\v 13 বাহিনীবিলাকৰ যিহোৱাই এই কথা কৈছে, ময়েই সেই জনক ধাৰ্মিকতাৰ সিদ্ধিৰ অৰ্থে উৎপন্ন কৰিলোঁ, আৰু তেওঁৰ সকলো পথ মই সমান কৰিম; তেঁৱেই মোৰ নগৰখনি সজাব, আৰু বিনামূল্যে কি বিনা ভেঁটিয়ে মোৰ দেশান্তৰিত লোকবিলাকক পঠাই দিব।

\p
\v 14 যিহোৱাই এইদৰে কৈছে, মিচৰৰ পৰিশ্ৰম ফল আৰু কূচ দেশৰ বাণিজ্যদ্ৰব্য আৰু দীৰ্ঘকায়ী চবায়ীয়া লোক তোমাৰ ওচৰলৈ আহিব, আৰু সিহঁত তোমাৰেই হ’ব; সিহঁত তোমাৰ পাছত চলোঁতা হ’ব; সিহঁত শিকলিৰে বন্ধ হৈ তোমাৰ ওচৰলৈ আহিব, আৰু তোমাৰ আগত প্ৰণিপাত কৰি এই বুলি প্ৰৰ্থনা কৰিব, নিশ্চয়ে কেৱল তোমাৰ মাজতহে ঈশ্বৰ আছে; আন কোনো নাই, আন কোনো ঈশ্বৰ নাই; 
\v 15 হে ইস্ৰায়েলৰ ঈশ্বৰ ত্ৰাণকৰ্ত্তা, নিশ্চয়ে তুমি নিজকে গোপন ৰাখোঁতা ঈশ্বৰ।
\v 16 মুৰ্ত্তি সাজোঁতাবোৰে লাজ পাব, এনে কি, সিহঁত সকলোৱেই বিবৰ্ণ হ’ব; সিহঁত একেবাৰে লাজত পৰি বিমুখ হৈ যাব।
\v 17 কিন্তু ইস্ৰায়েল যিহোৱাৰ দ্বাৰাই অনন্তকলীয়া পৰিত্ৰাণেৰে ৰক্ষিত হ’ব; তোমালোক অনন্ত কাললৈকে কেতিয়াও লজ্জিত কি বিবৰ্ণ নহ’বা।

\p
\v 18 কিয়নো যি জনা ঈশ্বৰ, যি জনা পৃথিবীৰ গঠনকৰ্ত্তা আৰু নিৰ্মাণকৰ্ত্তা, যি জনাই তাক স্থাপন কৰিলে, যি জনাই অনৰ্থকৰূপে সৃষ্টি নকৰি বাসস্থানৰ নিমিত্তেহে তাক নিৰ্মাণ কৰিলে, আকাশ মণ্ডল সৃষ্টিকৰ্ত্তা সেই যিহোৱাই এই কথা কৈছে, ময়েই যিহোৱা, আন কোনো নাই।
\v 19 মই গুপুতে অন্ধকাৰময় দেশৰ কোনো ঠাইত কথা কোৱা নাই; তোমালোকে মোক বৃথা বিচাৰা, এই বুলি মই যাকোবৰ বংশক কোৱা নাই; মই যিহোৱাই সত্য কথা কওঁ, যথাৰ্ত কথা প্ৰকাশ কৰোঁ।

\p
\v 20 হে জাতিবোৰৰ ভিতৰত ৰক্ষা পোৱা লোকবিলাক, তোমালোকে গোটখাই আহাঁ, একেলগে ওচৰ চাপি আহাঁ; যিবোৰে নিজৰ কাঠমাত্ৰ প্ৰতিমাৰ ভাৰ বৈ ফুৰে, আৰু ত্ৰাণ কৰিব নোৱাৰা দেৱতাৰ আগত প্ৰাৰ্থনা কৰে, সিহঁতৰ একো জ্ঞানো নাই। 
\v 21 তোমালোকে কথা প্ৰকাশ কৰা আৰু কথা উলিওৱা; এনে কি, সিহঁতে একেলগে আলচ কৰক; আগৰ কালৰ পৰা কোনে এই কথা শুনালে ? পূৰ্বকালৰ পৰা কোনে এই কথা প্ৰকাশ কৰিলে? মই যিহোৱাই কৰা নাই নে? মোৰ বাহিৰে আন কোনো ঈশ্বৰ নাই, মই ন্যায়ৱান ঈশ্বৰ, আৰু ত্ৰাণকৰ্ত্তা; মোৰ বাহিৰে আন কোনো নাই।
\v 22 হে পৃথিবীৰ অন্তবাসীবিলাক, মোলৈ দৃষ্টি কৰি পৰিত্ৰাণপ্ৰাপ্ত হোৱা; কিয়নো ময়েই ঈশ্বৰ আন কোনো নাই।
\v 23 মোৰ আগত প্ৰত্যেক আঁঠু যে পৰা হ’ব, আৰু জীবাই যে শপত কৰিব; মই মোৰ নাম লৈ এনে শপত কৰিলোঁ; মোৰ মুখৰ পৰা ধৰ্মবাক্য ওলাল, আৰু সেয়ে নুলটিব।
\v 24 লোকে ক’ব কেৱল যিহোৱাত হে মোৰ ধাৰ্মিকতা আৰু বল আছে; তেওঁৰেই ওচৰলৈ মানুহবিলাক আহিব, আৰু তেওঁৰ অহিতে কুপিত হোৱা সকলোৱে লাজ পাব।
\v 25 যিহোৱাতেই ইস্ৰায়েলৰ আটাই বংশ ধাৰ্মিক বুলি গণিত হ’ব, আৰু তেওঁত গৌৰৱ কৰিব। 
\c 46
\s বাবিলৰ দেৱতাবোৰৰ বিনাশ আৰু তাৰ পতন।
\p
\v 1 বেল দেৱতা নত হ’ল, নবো দোঁ খালে, সিহঁতৰ মুৰ্ত্তিবোৰ জন্তু আৰু পশুবোৰৰ পিঠিত উঠিল। তোমালোকে ইফালে সিফালে লৈ ফুৰোৱা বস্তুবোৰ ভাগৰুৱা জন্তুৰ নিমিত্তে বোজা আৰু ভাৰ হ’ল। 
\v 2 সিহঁত দোঁ খাইছে, একেবাৰে নত হৈছে; সিহঁতে বোজাঁ উদ্ধাৰ কৰিব নোৱাৰে; কিন্তু নিজে বন্দী অৱস্থালৈ গৈছে। 

\p
\v 3 গৰ্ভৰ পৰা মই ভাৰ বৈ নিয়া আৰু মাতৃৰ উদৰৰ পৰা মই লৈ ফুৰোৱা হে যাকোবৰ বংশ আৰু ইস্ৰায়েলৰ বংশৰ সকলো অৱশিষ্ট ভাগ, মোলৈ কাণ পাতা। 
\v 4 বৃদ্ধ অৱস্থালৈকে সেই ময়ে, আৰু মহলি পকা কাললৈকে ময়েই তোমালোকক বম; ময়েই নিৰ্মাণ কৰিলো, আৰু ময়েই লৈ যাম; এনে কি, ময়েই বম, আৰু উদ্ধাৰ কৰিম।
\v 5 তোমালোকে মোক কাৰ সাদৃশ, আৰু কাৰ সমান বুলিলে, বা কাৰে সৈতে মাৰ উপমা দিলে, আমি পৰস্পৰ সমান হ’ম ? 
\v 6 যিবোৰে মোনাৰ পৰা হোৰা হোৰা সোণ দিয়ে আৰু তৰ্জুত ৰূপ জোখে, সিহঁতে তাৰ দ্বাৰাই এক দেৱতা নিৰ্মাণ কৰিবলৈ সোণাৰিক বেচ দিয়ে; সিহঁতে প্ৰণিপাত কৰে, এনে কি পূজাও কৰে।
\v 7 সিহঁতে তাক কান্ধতকৈ লৈ যায়, আৰু নিজ ঠাইত তাক স্থাপন কৰে; তাতে সি থিয় হৈ থাকে, নিজ ঠাইৰ পৰা লৰচৰ নহয়, এনে কি, কোনোবাই তাৰ আগত চিঞৰিলেও সি উত্তৰ দিব নোৱাৰে, নাইবা সঙ্কটৰ পৰা তাক উদ্ধাৰ কৰিব নোৱাৰে।   

\p
\v 8 তোমালোকে ইয়াক সোঁৱৰণ কৰা আৰু নিজৰ পুৰুষালি দেখুউৱা, হে অধৰ্ম আচৰণ কৰোঁতাবিলাক, ইয়াক আকৌ মনত কৰা।  
\v 9 আগৰ কালৰ পুৰাতন কথা সোঁৱৰণ কৰা; কিয়নো ময়েই ঈশ্বৰ, আন কোনো নাই; ময়েই ঈশ্বৰ, মোৰ তুল্য কোনো নাই। 
\v 10 মোৰ কল্পনা থিৰে থাকিব, আৰু মোৰ সকলো বাঞ্ছা সিদ্ধ কৰিম, এই বুলি শেষত ঘটিব লগীয়া কথা আদিৰে পৰা, আৰু এতিয়াও যি সিদ্ধ হোৱা নাই, সেইবোৰ পুৰণি কালৰ পৰা প্ৰকাশ কৰি আহিছোঁ। 
\v 11 মই পূব দিশৰ পৰা এক হিংসুক চৰাইক, দূৰ দেশৰ পৰা মোৰ মন্ত্ৰণা সাধক পুৰুষক মাতিম; এনে কি মই কলোঁ; মই তাক সিদ্ধও কৰিম; মই মন কৰিলোঁ, মই তাৰ দৰে কাৰ্যও কৰিম।

\p
\v 12 হে ধাৰ্মিকতাৰ পৰা দূৰে থকা একগুঁয়াবিলাক মোলৈ কাণ পাতা ।
\v 13 মই নিজৰ ধাৰ্ম্মিকতা ওচৰলৈ আনিছোঁ; সেয়ে দূৰত নাথাকিব, আৰু মোৰ পৰিত্ৰাণৰ পলম নহ’ব; এনে কি, মই মোৰ শোভাস্বৰূপ ইস্ৰায়েলৰ নিমিত্তে চিয়োনত পৰিত্ৰাণ স্থাপন কৰিম।

\c 47
\p
\v 1 হে কুমাৰী বাবিল-জীয়াৰী, তুমি নামি আহি ধুলিত বহা; হে কলদিয়া-জীয়াৰী, সিংহাসনত নহয়, মাটিত বহা; কিয়নো তোমাক কোমল আৰু সুখীয়া বুলি পুনৰায় কোৱা নাযাব।
\v 2 জাঁত লৈ আটা পিহা, তোমাৰ ওৰণি গুচুউৱা, তোমাৰ গেৰোৱা-লেটোৱা কাপোৰ সোলোকাই থোৱা, কৰঙনলৈকে তোমাৰ কাপোৰ দাঙি নদ-নদী পাৰ হোৱা।
\v 3 তোমাৰ বিৱস্ত্ৰতা প্ৰকাশ পাব, এনে কি, তোমাৰ লাজৰ বিষয় দেখা যাব; মই প্ৰতিকাৰ সাধিম, কাৰো মুখলৈ নাচাম।
\v 4 আমাৰ মুক্তি দাতাৰ নাম বাহিনীবিলাকৰ যিহোৱা, ইস্ৰায়েলৰ পবিত্ৰ জনা।
\v 5 হে কলদিয়া-জীয়াৰী, নিজম দি বহা, আৰু আন্ধাৰৰ মাজলৈ যোৱা; কিয়নো তুমি ৰাজ্যবোৰৰ কৰ্ত্ৰী বুলি প্ৰখ্যাত নহ’বা।
\v 6 মই মোৰ প্ৰজাবিলাকৰ ওপৰত ক্ৰোধ কৰিলোঁ, মই মোৰ নিজৰ আধিপত্য অপবিত্ৰ কৰিলোঁ; তুমি সিবিলাকলৈ একো দয়া নেদেখুৱালা, তুমি বৃদ্ধবিলাকৰ ওপৰত নিজৰ যুৱলি অতি গধুৰ কৰি দিলা।
\v 7 আৰু তুমি ক’লা, মই চিৰকাললৈকে কৰ্ত্ৰী হৈ থাকিম; এই কাৰণে তুমি এইবোৰ কথাত মনোযোগ কৰা নাই, ইয়াৰ শেষ ফলৰ বিষয়ে নাভাবিলা।
\p
\v 8 এই হেতুকে হে ইন্দ্ৰীয়-সুখাভিলাষিণী, হে নিশ্চিন্তে বহি থাকোঁতা জনী, তুমি এই কথা শুনা, তুমি নিজ মনতে কৈছা, মইহে আছোঁ, মোৰ বাহিৰে আন কোনো নাই; মই কেতিয়াও বিধৱা অৱস্থা নাপাম, আৰু সন্তানহানি নাজানিম।
\v 9 কিন্তু সন্তানহানি আৰু বিধৱা অৱস্থা এই দুটি কথা একে নিমিষতে একে দিনতে তোমালৈ ঘটিব। তোমাৰ অধিক মায়াকৰ্ম আৰু তোমাৰ অনেক তন্ত্ৰ মন্ত্ৰ থকাতো সোইবোৰ সম্পূৰ্ণকৈ তোমালৈ ঘটিব।
\v 10 কিয়নো তুমি তোমাৰ দুষ্টতাত নিৰ্ভৰ কৰিছা; মোক কোনেও নেদেখে বুলি তুমি কৈছা; তোমাৰ বিদ্যা আৰু জ্ঞানেই তোমাক বিপথগামী কৰিলে; তুমি তোমাৰ মনত ভাবিলা, যে, মইহে আছোঁ, মোৰ বাহিৰে আন কোনো নাই।
\v 11 এই হেতুকে তোমালৈ অমঙ্গল ঘটিব; তুমি তাৰ প্ৰভাত দেখিবলৈ নাপাবা; বিপদে তোমাক আক্ৰমণ কৰিব মন্ত্ৰেৰে তুমি তাক দূৰ কৰিব নোৱাৰিবা; তুমি নজনাকৈ উচ্ছন্নতাই অকস্মাতে তোমাক আক্ৰমণ কৰিব।
\p
\v 12 যি তন্ত্ৰ মন্ত্ৰবোৰত আৰু মায়াকৰ্মত তুমি সৰু কালৰে পৰা পৰিশ্ৰম কৰিলা, সেইবোৰত লাগি থাকা; কিজানি তুমি উপকাৰ পাব পাৰা, কিজানি তুমি জিকিব পাৰা।
\v 13 তুমি তোমাৰ মন্ত্ৰণাৰ বাহুল্যত ক্লান্ত হৈছা; জ্যোতিষীবিলাক, নক্ষত্ৰগণনাকাৰীবিলাক, আৰু মাসিক দৈবঘটনা প্ৰকাশ কৰোঁতাবিলাকে উঠি, তোমালৈ যি যি ঘটিব, তাৰ পৰা তোমাক উদ্ধাৰ কৰক।
\v 14 চোৱা, সিহঁত খেৰৰ নিচিনা হ’ব; সিহঁতক জুইয়ে পুৰি পেলাব, সিহঁতে অগ্নিশিখাৰ পৰা সিবিলাকৰ প্ৰাণ উদ্ধাৰ কৰিব নোৱাৰিব; সেয়ে উম পাবলৈ, বা আগত বহি জুই ফুঁৱাবলৈ জ্বলা আঙঠাৰ দৰেও নহ’ব।
\v 15 তুমি যি সকলো বিষয়ত পৰিশ্ৰম কৰিলা, সেইবোৰৰো এই দশা হ’ব; যিবিলাকে তোমাৰে সৈতে সৰু কালৰে পৰা বেপাৰ বাণিজ্য কৰিলে, সিবিলাক প্ৰতিজনে দিহাদিহি গুচি যাব, তোমাক নিস্তাৰ কৰিবলৈ কোনো নাথাকিব।
\c 48 
\s বাবিলৰ পৰা ইস্ৰায়েলৰ নিস্তাৰ।
\p
\v 1 হে ইস্ৰায়েল নামেৰে প্ৰখ্যাত, আৰু যিহূদাৰ জল সমোহৰ পৰা উৎপন্ন হোৱা যাকোবৰ বংশ, এই কথা শুনা, (সিবিলাকে যিবোৱাৰ নাম লৈ শপত কৰে, ইস্ৰায়েলৰ ঈশ্বৰক উল্লেখ কৰে, কিন্তু সত্য কি ধাৰ্ম্মিক ভাৱে উল্লেখ নকৰে; 
\v 2 কিয়নো সিহঁতে নিজকে নিজে পবিত্ৰ লোক বুলি কয়, আৰু বাহিনীবিলাকৰ যিহোৱাৰ নামেৰে প্ৰখ্যাত ইস্ৰায়েলৰ ঈশ্বৰত নিৰ্ভয় কৰে।)
\v 3 ইতিপূৰ্ব্বে মই আগৰ কথা প্ৰকাশ কৰিলো; এনে কি, সেইবোৰ মোৰ মোখৰ পৰা ওলাল, আৰু মই সেইবোৰ শুনালোঁ; অকস্মাৎ মই সেইবোৰ সিদ্ধ কৰিলোঁ, আৰু সেইবোৰ ঘটি উঠিল।
\v 4 কিয়নো মই জানো, যে, তুমি অবাধ্য, তোমাৰ ডিঙি লোহাৰ সিৰস্বৰুপ, আৰু তোমাৰ কপাল পিতলস্বৰূপ।
\v 5 এই হেতুকে মই ইতিপূৰ্ব্বে তাক তোমাৰ আগত প্ৰকাশ কৰিলোঁ; সেইবোৰ মোৰ মূৰ্ত্তিয়ে কৰিলে, মোৰ কটা প্ৰতিমাই মোৰ সাঁচত ঢলা মূৰ্ত্তিয়ে সেইবোৰ আজ্ঞা কৰিলে, এই বুলি তুমি নকবৰ নিমিত্তে, এই ঘটনা নৌ ঘটোতেই, মই তোমাৰ আগত তাক শুনালোঁ। 
\v 6 তুমি তাক শুনিলা; তুমি সেই সকলোকে চোৱা; আৰু তোমালোকেই জানো তাক স্বীকাৰ নকৰিবা ? এতিয়াৰে পৰা মই তোমাক নতুন বিষয়বোৰ, এনে কি, তুনি আগেয়ে নজনা গুপ্তবিষয় বোৰ তামাক জনাওঁ।
\v 7 সেইবোৰ এতিয়া স্ৰজন কৰা হ’ল, আগৰ পৰা নাছিল, চোৱা, সেইবোৰ মোৰ জনা আছিল, এই বুলি তুমি নকবৰ নিমিত্তে, আজিৰ পূৰ্ব্বে সেইবোৰ শুনা নাছিল।
\v 8 তুমি শুনা নাই, আৰু জনাও নাই, এনে কি পূৰ্ব্ব কালৰে পৰা তোমাৰ কাণ মুকলি কৰা নাছিল; কিয়নো মই জানো, যে তুমি অতি বিশ্বাস ঘাটকতা কৰিছা, আৰু গৰ্ভৰে পৰা অধৰ্ম্মচাৰী নামেৰে প্ৰখ্যাত আছা। 
\v 9 মই তোমাক উচ্ছন্ন নকৰিবৰ নিমিত্তে মই নিজৰ নামৰ কাৰণে ক্ৰোধ থৈ দিম, আৰু মোৰ প্ৰশংসাৰ কাৰণে তোমাৰ পৰা ক্ৰোধ আটকি ৰাখিম।
\v 10 চোৱা, মই তোমাক জুইত খপিলোঁ, কিন্তু ৰূপ বুলি খপা নাই; দুখৰূপ মহীৰ মাজত মই তোমাক পৰিক্ষা কৰি ললোঁ।
\v 11 মই নিজৰ নিমিত্তে, কেৱল নিজৰেই নিমিত্তে কাৰ্য্য কৰিম; কিযনো মোৰ নাম অপবিত্ৰ কৰিবলৈ মই কেনেকৈ দিব পাৰোঁ ? মই মোৰ গৌৰৱ অন্যক নিদিম।

\p
\v 12 হে যাকোব, হে মোৰ আমন্ত্ৰিত ইস্ৰায়েল, মোলৈ কাণ পাতা; মইয়ে তেওঁ, মইয়ে আদি, মইয়ে অন্তও।
\v 13 এনে কি, মোৰেই হাতে পৃথিৱীৰ ভিত্তিমূল স্থাপন কৰিলে, মোৰে সোঁহাতে আকাশ মণ্ডল বিস্তাৰ কৰিলে; মই সেইবোৰক মাতিলে সেইবোৰ একেবাৰে থিয় হয়হি।
\v 14 তোমালোক সকলোৱে গোট খাই শুনা; সিহঁতৰ মাজত কোনেএইবোৰ কথা প্ৰকাশ কৰিলে ?  যাক যিহোৱাই প্ৰেম কৰে, সেই জনেই বাবিলত তেওঁৰ মনৰ ইচ্ছা পূৰ্ণ কৰিব, আৰু তেওঁ বাহুবলেৰে কলদীয়াহঁতৰ ওপৰত প্ৰকাশ কৰিব।
\v 15 মই, মইয়েই কথা ক’লোঁ, এনে কি, ময়েই সেই জনক মাটিলোঁ ময়েই সেই জনক আনিলোঁ; আৰু সেই জন নিজ পথৰ কৃতকাৰ্য্য হ’ব।
\v 16 তোমালোকে মোৰ ওচৰলৈ আহি এই কথা শুনা; মই আদিৰে পৰা গুপুতে কথা কোৱা নাই; সেই ঘটনা হোৱাৰ পৰা মই তাত বৰ্তমান আছোঁ, এতিয়া প্ৰভু যিহোৱাই নিজ আত্মা দি মোক পঠালে।

\p
\v 17 তোমাৰ মুক্তিদাতা ইস্ৰায়েলৰ পবিত্ৰ জনা যিহোৱাই এই কথা কৈছে, তোমাৰ উপকাৰ অৰ্থে তোমাক শিক্ষা দিওঁতা তুমি যাবলগীয়া বাটেদি তোমাক নিওঁতা ঈশ্বৰ যিহোৱা ময়েই।
\v 18 অহ, তুমি মোৰ আজ্ঞাত মন দিয়া হ’লে কেনে ভাল আছিল! দিয়া তোমাৰ শান্তি নদীৰ নিচিনা আৰু তোমাৰ ধাৰ্ম্মিকতা সমুদ্ৰৰ ঢৌৰ নিচিনা হ’লহোঁতেন;
\v 19 তোমাৰ বংশ বালিৰ নিচিনা, আৰু তোমা ঔৰসৰ সন্তান-সন্ততিও তাৰ কণিকা সমুহৰ নিচিনা হ’লহোঁতেন; দিলে তাৰ নাম মোৰ আগৰ পৰা লুপ্ত কি নষ্ট নহ’ব।

\p
\v 20 তোমালোকে বাবিলৰ পৰা বাহিৰ হোৱা কলদীয়াবিলাকৰ মাজৰ পৰা পলাই যোৱা; তোমালোকে আনন্দ গানেৰে প্ৰকাশ কৰা, ইয়াক জানো, পৃথিৱীৰ সীমালৈকে প্ৰচাৰ কৰা; তোমালোকে কোৱা, যিহোৱাই নিজ দাস যাকোবক মুক্ত কৰিলে।
\v 21 যেতিয়া তেওঁ সিবিলাকক শুকান ভুমিয়েদি লৈ গৈছিল, তেতিয়া সিবিলাকৰ পিয়াহ লগা নাছিল; তেওঁ সিবিলাকৰ নিমিত্তে শিলটোৰ পৰা পানী বোৱালে, আৰু তেওঁ শিলটো ফালিলত জলসমুহ বেগেৰে ওলাল।
\v 22 যিহোৱাই কৈছে, দুষ্ট লোকবিলাকৰ কোনো শান্তি নাই।

\c 49
\s যিহোৱাৰ দাসৰ আৰু তেওঁ কৃতকাৰ্য্য হোৱা বিষয়।
\p
\v 1 হে দ্বীপবিলাক, মোৰ বাক্য শুনা; হে দূৰত থকা জাতিবিলাক, মোলৈ কাণ পাতা; মই গৰ্ভত স্থিতি হোৱাৰে পৰা যিহোৱাই মোক মাতিলে, মোৰ মাতৃৰ উদৰত থকাৰে পৰা তেওঁ মোৰ নাম উল্লেখ কৰিলে।
\v 2 তেওঁ মোৰ মুখ চোকা তৰোৱালৰ নিচিনা কৰিলে, তেওঁ নিজৰ হাতৰ ছাঁত মোক লুকুৱাই থলে; তেওঁ মোক শানত দিয়া বাণস্বৰূপ কৰিলে, তেওঁ নিজৰ তূণৰ ভিতৰত মোক ৰাখিলে।  
\v 3 তেওঁ মোক ক’লে, তুমি মোৰ দাস, যাত মই গৌৰৱান্বিত হ’ম, সেই ইস্ৰায়েল।
\v 4 কিন্তু মই ক’লোঁ, মই মিছাকৈয়ে শ্ৰম কৰিলোঁ, অনৰ্থক আৰু অসাৰ ৰূপে মোৰ শক্তি নষ্ট কৰিলোঁ; তথাপি অৱশ্যে মোৰ হক যিহোৱাৰ লগত আছে, আৰু মোৰ শ্ৰমৰ ফল মোৰ ঈশ্বৰৰ গুৰি আছে। 

\p
\v 5 যি জনেই নিজৰ ওচৰলৈ যাকোবক পুনৰায় আনিবৰ নিমিত্তে, আৰু ইস্ৰায়েলক তেওঁৰ ওচৰত গোট খুৱাবৰ অৰ্থে তেওঁৰ দাস হ’বলৈ মোক গৰ্ভত নিৰ্মাণ কৰিলে, সেই যিহোৱাই এতিয়া কৈছে; আৰু মই যিহোৱাৰ দৃষ্টিত মৰ্যদাৱান, আৰু মোৰ ঈশ্বৰ মোৰ বলস্বৰূপ।
\v 6 তেওঁ কৈছে হে যাকোবৰ ফৈদবিলাক উন্নত কৰিবৰ অৰ্থে, আৰু ইস্ৰায়েলৰ ৰক্ষা কৰা লোকবিলাকক পুনৰায় স্থাপন কৰিবৰ অৰ্থে তুমি মোৰ দাস হোৱা অতি সৰু বিষয়; পৃথিবীৰ অন্তঃলৈকে তুমি মোৰ পৰিত্ৰাণৰ উপায় হ’বৰ নিমিত্তে মই তোমাক জাতিবিলাকৰ আগত দ্বীপ্তিস্বৰূপ কৰিম।
\v 7 যাক মানুহে হেয়জ্ঞান কৰে, যাক দেশৰ লোকে ঘিণ কৰে, যি জনা অধিপতিবিলাকৰ দাস, তেওঁক ইস্ৰায়েলৰ মুক্তিদাতাই, তেওঁৰ পবিত্ৰ জনা যিহোৱাই এই কথা কৈছে, যি যিহোৱা বিশ্বাসী, ইস্ৰায়েলৰ যি পবিত্ৰ জনাই তোমাক মনোনীত কৰিলে, তেওঁৰেই নিমিত্তে ৰজাবিলাকে তোমাক দেখিলে উঠিব, আৰু অধিপতিবিলাকে দেখিলে প্ৰণিপাত কৰিব।
 
\p
\v 8 যিহোৱাই এই কথা কৈছে, অনুগ্ৰহৰ কালত মই তোমাক উত্তৰ দিলোঁ, আৰু পৰিত্ৰাণৰ দিনা তোমাক উপকাৰ কৰিলোঁ; আৰু দেশৰ উন্নতি কৰিবলৈ লোকবিলাকক উচ্ছন্ন হোৱা আধিপত্য়বোৰ অধিকাৰ কৰাবলৈ, 
\v 9 বন্দীয়াৰবোৰক ওলাই আহাঁ বুলি, আন্ধাৰত থকাবিলাকক দেখা দিয়া বুলি ক’বলৈ, মই তোমাক ৰক্ষা কৰি লোকবিলাকৰ নিয়ম স্থাপক স্বৰূপে তোমাক নিযুক্ত কৰিম। সিবিলাকে বাটত চৰিব আৰু আটাই লঠা পৰ্ব্বত সিবিলাকৰ চৰণীয়া ঠাই হ’ব। 
\v 10 সিবিলাক ক্ষুধাতুৰ কি তৃষ্ণাতুৰ নহ’ব; ৰদে বা সূৰ্যৰ তাপে সিবিলাকক কষ্ট নিদিব; কিয়নো যি জনাই সিবিলাকক দয়া কৰে, তেওঁ সিবিলাকক লৈ যাব, এনে কি, সিবিলাকক জলৰ ভুমুকৰ ওচৰেদি চলাই নিব।
\v 11 আৰু মই মোৰ সকলো পৰ্ব্বতক পথ কৰিম আৰু মোৰ ৰাজআলিবোৰ ওখ কৰা হ’ব।
\v 12 চোৱা, ইবিলাক দূৰৰ পৰা আহিছে, আৰু চোৱা, ইবিলাকে উত্তৰ আৰু পশ্চিম দিশৰ পৰা আগমণ কৰিছে, আৰু ইবিলাক চিনীম দেশৰ পৰা আহিছে।
\v 13 হে আকাশ মণ্ডল, গান কৰা; হে পৃথিবী, উল্লাসিত হোৱা; হে পৰ্ব্বতবিলাক, আনন্দ গান কৰিবলৈ ধৰা; কিয়নো যিহোৱাই নিজ প্ৰজাবিলাকক শান্ত্বনা কৰিলে, আৰু তেওঁৰ দুখিত বিলাকক তেওঁ দয়া কৰিব।
\s চিয়োনক কোৱা শান্ত্বনা-বাক্য।
\p
\v 14 কিন্তু চিয়োলে ক’লে, যিহোৱাই মোক ত্যাগ কৰিবলে আৰু প্ৰভুৱে মোক পাহৰিলে।”
\v 15 তিৰোতা মানুহে নিজৰ পেটৰ সন্তানক স্নেহ নকৰাকৈ জানো নিজৰ পিয়াহ খোৱা কেচুৱাক পাহৰিব পাৰে? হয়, সিহঁতে পাহৰিব পাৰে, তথাপি মই তোমাক নাপাহৰিম।
\v 16 চোৱা, মই মোৰ হাতৰ তলুৱাত খোদিত কৰিলোঁ; তোমাৰ গড়বোৰ সদায় মোৰ দৃষ্টিত আছে। 
\v 17 তোমাৰ সন্তানবিলাকে আহিবলৈ বেগাবেগি কৰিছে; তোমাক বিনষ্ট কৰোঁতা, আৰু তোমাক উচ্ছন্ন কৰোঁতাবোৰৰ তোমাৰ মাজৰ পৰা ওলায় যাব।  
\v 18 তুমি চাৰিওফালে চকু ফুৰাই চোৱা; এই সকলো একেলগে গোটখাই তোমাৰ ওচৰ চাপিছে। যিহোৱাই কৈছে, মই মোৰ জীৱনৰ শপত খাই কৈছোঁ, তুমি অৱশ্যে ভূষণস্বৰূপে এই সকলোকে পিন্ধিবা, আৰু কন্যাৰ নিচিনাকৈ এই সকলোকে টঙালি স্বৰুপে বান্ধিবা। 
\v 19 কিয়নো তোমাৰ উচ্ছন্ন আৰু ধ্বংস হোৱা ঠাইবোৰৰ, আৰু তোমাৰ নষ্ট হোৱা দেশৰ বিষয়ে কবলৈ গ’লে, নিশ্চয়ে তুমি নিবাসীবিলাকৰ নিমিত্তে অতি ঠেক হ’বা, আৰু তোমাক গ্ৰাস কৰোতাবোৰ দূৰ হ’ব।
\v 20 সন্তান-বিৰহিতা যি তুমি, তোমাৰ সন্তানবিলাকে, তুমি শুনাকৈ ইজনে সিজনে ক’ব, মোৰ নিমিত্তে ঠাই অতি ঠেক হৈছে, মোক থাকিবলৈ দিয়া; 
\v 21 তাতে তুমি কবা, মই সন্তান-বিৰহিতা, অকলশৰীয়া, দেশান্তৰিতা, আৰু ভ্ৰমণকাৰিণী আছিলোঁ; এনে স্থলত মোৰ নিমিত্তে এইহিলাক কোনে উৎপন্ন কৰিলে? চোৱা, মই অকলেই অৱশিষ্ট আছিলোঁ; এইবিলাক ক’ত আছিল?

\p
\v 22 প্ৰভু যিহোৱাই এই কথা কৈছে, চোৱা, মই জাতিবিলাকলৈ হাত দাঙি ইঙ্গিত কৰিম, আৰু লেকসমুহলৈ মোৰ ধ্বজা তুলিম; তাতে তেওঁবিলাকে তোমাৰ পুত্ৰবিলাকক বুকুত বান্ধি আনিব, আৰু তোমাৰ জীয়াৰীবিলাকক কান্ধত তুলি অনা হ’ব।
\v 23 আৰু ৰজাবিলাক তোমাৰ পক্ষে লৰাক আলপৈচান ধৰা তোমাৰ পিতৃ, আৰু তোমাৰ ৰাণীবিলাক পিয়াহ দিয়া তোমাৰ মাতৃস্বৰুপ হ’ব; তেওঁবিলাকে মাটিত মুখ লগাই তোমাৰ আগত প্ৰণিপাত কৰিব, আৰু তোমাৰ ভৰিৰ ধুলি চেলেকিব; তাতে মইয়ে যে যিহোৱা, তুমি জানিবলৈ পাবা, আৰু মোলৈ অপেক্ষা কৰোতাবিলাকে লাজ নাপাব।
 
\p
\v 24 বীৰে যুদ্ধত ধৰা প্ৰাণীক জানো তেওঁৰ হাতৰ পৰা কাঢ়ি নিয়া হ’ব; বা ন্যায় মতে ধৰি অনা বন্দীবোৰক জানো মোকলোৱা যাব?
\v 25 কিন্তু যিহোৱাই এই কথা কৈছে, বীৰে ধৰা বন্দীবিলাককো কাঢ়ি নিয়া হ’ব, আৰু ভয়ঙ্কৰ লোকে ধৰা প্ৰাণীকো মোকলোৱা যাব; কিয়নো তোমাৰে হৈতে বিবাদ কৰোঁতাৰ লগত ময়েই বিবাদ কৰিম, আৰু তোমাৰ সন্তানবোৰক পৰিত্ৰাণ কৰিম। 
\v 26 আৰু তোমাক উপদ্ৰৱ কৰোঁতাবোৰক মই সিহঁতৰ নিজৰেই মঙহ খোৱাম, আৰু সিহঁতে নতুন দ্ৰাক্ষাৰসৰ নিচিনাকৈ নিজৰ তেজকেই নিজে পান কৰি মতোৱাল হ’ব; তাতে, ময়েই যে যিহোৱা, তোমাৰ ত্ৰাণকৰ্ত্তা, তোমাৰ মুক্তিদাতা, আৰু যাকোবৰ পৰাক্ৰমী জনা, তাক সকলো মৰ্ত্ত্যই জানিব।

\c 50
\p
\v 1 যিহোৱাই এই কথা কৈছে, মই যি পত্ৰৰ দ্বাৰাই তোমাৰ মাতৃক ত্যাগ কৰিলোঁ, তোমাৰ মাতৃৰ সেই ত্যাগপত্ৰ ক’ত? আৰু মোৰ মহাজনবিলাকৰ মাজৰ কাৰ গুৰিত তোমালোকক বেচিলোঁ? চোৱা, তোমালোকৰ অপৰাধৰ নিমিত্তেহে তোমালোকক বেচা হ’ল, আৰু তোমালোকৰ অধৰ্ম্মৰ কাৰণেহে তোমালোকৰ মাতৃক ত্যাগ কৰা হ’ল। 
\v 2 মই আহিলত কিয় কোনো লোক উপস্থিত নহ’ল? মই মাতিলত কিয় উত্তৰ দিৱলৈ কোনো নাছিল? মোৰ হাত ইমান চুটি নে, যে, মই তাৰে মুক্ত কৰিব নোৱাৰোঁ? উদ্ধাৰ কৰিবলৈ জানো মোৰ শক্তি নাই? চোৱা মই ধমকিতেই সমুদ্ৰ শুকুৱাওঁ, আৰু নৈবোৰক মৰুভুমি কৰোঁ; তাতে তাৰ মাছবোৰ পানীৰ অভাৱত মৰি দুৰ্গন্ধ হয়, আৰু পিয়াহতে মৰা পৰে।
\v 3 মই আকাশ মণ্ডলক কলা কাপোৰ পিন্ধা যেল কৰোঁ, আৰু চট কাপোৰ তাৰ আবৰণস্বৰূপ কৰোঁ।
\s যিহোৱাৰ দাসৰ ধৈয্য।
\p
\v 4 মই যেন ক্লান্ত হোৱা লোকক বাক্যৰে সুস্থিৰ কৰিব পাৰোঁ, এই নিমিত্তে প্ৰভু যিহোৱাই মোক শিক্ষিত লোকৰ জিবা দিলে। তেওঁ প্ৰতি পুৱাতে মোক চেতনায়, এনে কি, শিক্ষিত লোকৰ দৰে শুনিবৰ নিমিত্তে মোৰ কাণ চেতনায়।
\v 5 প্ৰভু যিহোৱাই মোৰ কাণ মুকলি কৰিলে; তাতে মই অবাধ্য নহ’লোঁ, বা পাছ নুহুহকিলোঁ।
\v 6 মই প্ৰহাৰ কৰোঁতাবিলাকলৈ নিজ পিঠি, আৰু ডাঢ়ি উঘালোঁতাবিলাকলৈ নিজ গাল পাতি দিলোঁ, অপমান আৰু থুইৰ পৰা মোৰ মুখ নাঢাকিলোঁ।
\v 7 কিয়নো প্ৰভু যিহোৱাই মোক সহায় কৰিব বুলি মই বিবৰ্ণ নহলোঁ, এই কাৰণে মোৰ মুখ চকমকি পাথৰৰ নিচিনা কৰিলোঁ; মই যে লাজ নাপাম ইয়াক মই জানো।
\v 8 মোক নিৰ্দ্দোষী কৰোঁতা জনা ওচৰত আছে; কোনে মোৰ লগত প্ৰতিবাদ কৰিব? আহাঁ আমি একে লগে থিয় হওঁ; মোৰ গুচৰীয়া কোন সি মোৰ ওচৰলৈ আহক।
\v 9 চোৱা, প্ৰভু যিহোৱাই মোক সহায় কৰিব; কোনে মোক দোষী কৰিব? চোৱা, সকলোৱেই কাপোৰৰ দৰে জীৰ্ণ হ’ব; পোকে সিহঁতক খাই পেলাব।

\p
\v 10 তোমালোকৰ মাজত যিহোৱাক ভয় কৰোঁতা, তেওঁ দাসৰ বাক্যত মনোযোগ কৰোঁতা কোন মানুহ আছে? যি জনে পোহৰ নোপোৱাকৈ আন্ধাৰত ফুৰে, সি যিহোৱাৰ নামত ভৰসা কৰক, আৰু নিজ ঈশ্বৰত নিৰ্ভৰ কৰক। 
\v 11 চোৱা, জুই জ্বলাওঁতা, আৰু জ্বলি থকা কাড় টঙালিস্বৰূপে বান্ধোতা যি তোমালোক, তোমালোক নিজ অগ্নিশিখাৰ মাজত আৰু নিজে জ্বলোৱা কাড়ৰ মাজত ফুৰা। ইয়াক তোমালোকে মোৰ হাতৰ পৰা পাবা; তোমালোকে যাতনাত শয়ন কৰিবা।

যিচয়া ভাববাদীৰ পুস্তক ।
\c 51
\s পৰিত্ৰাণৰ উদয় । চিয়োনৰ দুৰৱস্থাৰ পৰিবৰ্ত্তন ।
\p
\v 1 হে ধাৰ্ম্মিকতা অনুসাৰে চলোঁতাবিলাক, হে যিহোৱাক বিচাৰোঁতাবিলাক, মোলৈ কাণ পাতা; তোমালোকক যি শিলৰ পৰা কটা আৰু যি গাঁতৰ পৰা খন্দা হৈছিল, তালৈ দৃষ্টি কৰা ।
\v 2 তোমালোকৰ পিতৃ অব্ৰাহাম আৰু তোমালোকৰ প্ৰসৱকাৰিণী চাৰালৈ দৃষ্টি কৰা; কিয়নো যেতিয়া তেওঁ অকলে আছিল, তেতিয়া মই তেওঁক মাতি আশীৰ্ব্বাদ দি বহুবংশ কৰিলোঁ ।  
\v 3 কাৰণ যিহোৱাই চিয়োনক শান্ত্বনা কৰিলে, তেওঁ তাৰ সকলো উচ্ছন্ন ঠাইক শান্ত্বনা কৰিলে, আৰু তাৰ অৰণ্য এদনৰ তুল্য, আৰু তাৰ মৰুভূমি যিহোৱাৰ উদ্যানৰ নিচিনা কৰিলে; তাৰ মাজত আনন্দ আৰু হৰ্ষ, স্তুতিগান আৰু গীতৰ ধ্বনি পোৱা যাব।  

\p
\v 4 হে মোৰ প্ৰজাবিলাক, মোলৈ মন দিয়া, হে মোৰ লোকসমূহ, মোলৈ কাণ পাতা; কিয়নো মোৰ পৰাই এক ব্যৱস্থা ওলাব, আৰু জাতিবিলাকৰ দীপ্তিৰ নিমিত্তে মই মোৰ শাসন স্থাপন কৰিম। 
\v 5 মোৰ ধাৰ্ম্মিকতা ওচৰ, মোৰ পৰিত্ৰাণ উদয় হল, আৰু মোৰ নিজ বাহুৱে জাতিবিলাকৰ বিচাৰ নিষ্পত্তি কৰিব; দ্বীপবোৰে মোলৈ বাট চাই থাকিব, আৰু মোৰ বাহুবলত ভাৰসা কৰিব ।
\v 6 তোমালোকে আকাশলৈ চকু তুলি চোৱা, আৰু তলত থকা পৃথিবীলৈ দৃষ্টি কৰা; কিয়নো আকাশ-মণ্ডল ধোঁৱাৰ দৰে গুচি যাব, আৰু পৃথিবী কাপোৰৰ দৰে জীৰ্ণ হব, আৰু তাৰ নিবাসীবিলাক সেই দৰেই মৰা পৰিব; কিন্তু মোৰ পৰিত্ৰাণ চিৰস্থায়ী হব, আৰু মোৰ ধাৰ্ম্মিকতা বিনষ্ট নহব ।

\p
\v 7 হে ধাৰ্ম্মিকতা জনা লোকবিলাক, হে হৃদয়ত মোৰ ব্যৱস্থাক ঠাই দিয়া জাতি, তোমালোকে মোৰ কথা শুনা; মানুহৰ নিন্দালৈ ভয় নকৰিবা, আৰু সিহঁতৰ বিদ্ৰূপত ব্যাকুল নহবা । 
\v 8 কিয়নো কাপোৰ খোৱাৰ দৰে কীটে সিহঁতক খাব, আৰু নোম খোৱাৰ দৰে পোকে সিহঁতক খাব; কিন্তু মোৰ ধাৰ্ম্মিকতা চিৰস্থায়ী হব, আৰু মোৰ পৰিত্ৰাণ পুৰুষানুক্ৰমে থাকিব।

\p
\v 9 হে যিহোৱাৰ বাহু, সাৰ পোৱা, সাৰ পোৱা, বল বান্ধা, প্ৰাচীন কালত পূৰ্ব্ব-পুৰুষবিলাকৰ পুৰাতন যুগত সাৰ পোৱা নিচিনাকৈ সাৰ পোৱা । ৰাহবক ডোখৰ ডোখৰকৈ কটা আৰু নাগটোক খোঁচা বাহু তুমি নোহোৱা নে ? 
\v 10 সমুদ্ৰক, মহাজলসমূহক শুকুউৱা, মুক্তবিলাকে পাৰ হৈ যাবৰ নিমিত্তে অগাধ সাগৰক পথ কৰা বাহু তুমি নোহোৱা নে ? 
\v 11 যিহোৱাৰ দ্বাৰাই নিস্তাৰ পোৱা লোকবিলাক উলটি আহিব, আৰু আনন্দ-গানেৰে চিয়োন পাবহি; তেওঁবিলাকৰ মূৰত চিৰস্থায়ী আনন্দৰূপ মুকুট থাকিব; তেওঁবিলাকৰ উল্লাস আৰু আনন্দ হব, শোক আৰু হুমুনীয়াহ দূৰলৈ পলাই যাব।
  
\p
\v 12 মই, ময়েই তোমালোকক শান্ত্বনা কৰোঁতা; তুমি কোন যে মৰ্ত্ত্য লোকলৈ, আৰু যাক তৃণৰ দৰে কৰা হব, এনে মনুষ্য-সন্তানলৈ ভয় কৰিছা, 
\v 13 আৰু যি জনাই আকাশ-মণ্ডল বিস্তাৰ কৰিলে, আৰু পৃথিবীৰ মূল স্থাপন কৰিলে, তোমাৰ নিৰ্ম্মাণকৰ্ত্তা সেই যিহোৱাক তুমি পাহৰিছা ? আৰু তুমি কোন যে উপদ্ৰৱ কৰোঁতাই বিনষ্ট কৰিবলৈ যুগুতে আছে বুলি তাৰ ক্ৰোধৰ কাৰণে তুমি ওৰে দিনটো সদায় ভয় কৰিছা ? সেই উপদ্ৰৱকাৰীৰ ক্ৰোধ ক’তা ?
\v 14 বন্দীয়াৰ লোকক শীঘ্ৰে মুকলি কৰা হব; সি নমৰিব, গাঁতলৈ নাযাব, আৰু তাৰ আহাৰৰ অভাৱ নহব ।
\v 15 কিয়নো যি জনাই সমুদ্ৰৰ ঢৌবোৰে গৰ্জ্জন কৰাকৈ সমুদ্ৰক খলক লগায়, তোমাৰ ঈশ্বৰ সেই যিহোৱা ময়েই; বাহিনীবিলাকৰ যিহোৱা তেওঁৰ নাম ।
\v 16 আকাশ-মণ্ডল স্থাপন কৰিবলৈ আৰু পৃথিবীৰ মূল পাতিবলৈ, আৰু চিয়োনক তুমি মোৰ প্ৰজা বুলি কবলৈ মোৰ বাক্য তোমাৰ মুখত থলোঁ, আৰু মোৰ হাতৰ ছাঁত তোমাক ঢাকি ৰাখিলোঁ।

\p
\v 17 যিহোৱাৰ হাতৰ পৰা তেওঁৰ ক্ৰোধৰ পান-পাত্ৰ পান কৰা হে যিৰূচালেম, সাৰ পোৱা, সাৰ পোৱা, উঠা; তুমি ঢলংপলং কৰোঁতা পান-পাত্ৰ টুকি খালা । 
\v 18 যিবিলাক সন্তান তেওঁ প্ৰসৱ কৰিলে, তেওঁবিলাকৰ মাজত তেওঁক লৈ যাবলৈ কোনো নাই, আৰু যিবিলাক সন্তান তেওঁ ডাঙৰ-দীঘল কৰিলে তেওঁবিলাকৰ মাজত তেওঁক হাতত ধৰি নিবলৈ কোনো নাই ।
\v 19 এই দুই ঘটনা তোমোলৈ ঘটিল; কোনে তোমাৰ নিমিত্তে বিলাপ কৰিব ? উচ্ছন্নতা আৰু ধ্বংস, আকাল আৰু তৰোৱাল মাথোন; মই তোমাক কেনেকৈ শান্ত্বনা কৰিম ?
\v 20 জালত পৰা হৰিণৰ দৰে তোমাৰ সন্তানবিলাক অচেতন হৈ প্ৰত্যেক আলিৰ মূৰত পৰি আছে; যিহোৱাৰ ক্ৰোধেৰে, তোমাৰ ঈশ্বৰৰ ধমকিৰে সিবিলাক পৰিপূৰ্ণ।
 
\p
\v 21 এই হেতুকে হে দুখিনী, হে বিনা-দ্ৰাক্ষাৰসেৰে মতলীয়ানী, তুমি এই কথা শুনা । 
\v 22 তোমাৰ প্ৰভু যিহোৱাই নিজ প্ৰজাবিলাকৰ অভিযোগ প্ৰতিবাদ কৰোঁতা তোমাৰ ঈশ্বৰে এই কথা কৈছে চোৱা, মই ঢলংপলং কৰোঁতা পান-পাত্ৰ, এনে কি, মোৰ ক্ৰোধৰ সেই পান-পাত্ৰ তোমাৰ হাতৰ পৰা ললোঁ, তুমি আৰু পান কৰিবলৈ নাপাবা; 
\v 23 আৰু মই তোমাক দুখ দিওঁতাবিলাকৰ হাতত তাক দিম; আমি ওপৰেদি যাবৰ নিমিত্তে উবুৰি হৈ পৰ, এই বুলি তোমাক সিহঁতে কলে, আৰু তুমি ভূমিস্বৰূপে বা বাটৰুৱাবিলাকৰ আলি স্বৰূপে তোমাৰ পিঠি পাতি দিলা ।

\c 52
\p
\v 1 হে চিয়োন, সাৰ পোৱা, সাৰ পোৱা, বল বান্ধা; হে পবিত্ৰ নগৰী যিৰূচালেম, তুমি তোমাৰ সুন্দৰ বস্ত্ৰবোৰ পিন্ধা; কিয়নো এতিয়াৰ পৰা চুন্নৎ নোহোৱা অশুচি লোক তোমাৰ ভিতৰত আৰু নোসোমাব । 
\v 2 হে যিৰূচালেম, তুমি তোমাৰ গাৰ ধূলি জোকাৰি পেলোৱা, উঠি বহা; হে বন্দী-অৱস্থাত থকা চিয়োন-জীয়াৰী, তোমাৰ ডিঙিৰ বান্ধবোৰৰ পৰা নিজকে মুকলি কৰা।

\p
\v 3 কিয়নো যিহোৱাই এই কথা কৈছে তুমি বিনামূল্যে বিক্ৰিত হলা, আৰু বিনাৰূপে মুক্ত হবা ।
\v 4 কাৰণ প্ৰভু যিহোৱাই এই কথা কৈছে, মোৰ প্ৰজাবিলাকে পূৰ্ব্বে প্ৰবাস কৰিবৰ অৰ্থে মিচৰলৈ নামি গৈছিল; আৰু অচূৰে অকাৰণতে তেওঁবিলাকক উপদ্ৰৱ কৰিছিল ।
\v 5 এই হেতুকে যিহোৱাই কৈছে, মোৰ প্ৰজাবিলাকক বিনাকাৰণে দেশান্তৰলৈ নিয়া বাবে মই এতিয়া কি কৰা কৰ্ত্তব্য ? যিহোৱাই কৈছে, তেওঁবিলাকৰ শাসনকৰ্ত্তাবিলাকে উচ্চ-ধ্বনি কৰিছে, আৰু ওৰে দিনটো অনবৰত মোৰ নাম নিন্দিত হৈছে ।
\v 6 এই হেতুকে মোৰ প্ৰজাবিলাকে মোৰ নাম জানিব; এতেকে চোৱা, মই আছোঁ বুলি কওঁতা জনা যে ময়েই, সেই দিনা তেওঁবিলাকে তাক জানিব ।

\p
\v 7 যি জনে শুভবাৰ্ত্তা আনে, যি জনে শান্তি প্ৰচাৰ কৰে, যি জনে মঙ্গলৰ শুভবাৰ্ত্তা আনে, যি জনে পৰিত্ৰাণ প্ৰচাৰ কৰে, যি জনে তোমাৰ ঈশ্বৰে ৰাজত্ব কৰিছে বুলি চিয়োনক কয়, পৰ্ব্বতৰ ওপৰত সেই জনৰ চৰণ কেনে সুন্দৰ দেখা যায় !
\v 8 তোমাৰ প্ৰহৰীবিলাকৰ মাত শুনা গৈছে; তেওঁবিলাকে উচ্চ-ধ্বনি কৰিছে; তেওঁবিলাকে একেলগে গান কৰিছে; কিয়নো যিহোৱা চিয়োনলৈ উলটি আহিলে তেওঁবিলাকে সন্মুখা-সন্মুখিকৈ দেখিবলৈ পাব ।
\v 9 হে যিৰূচালেমৰ উচ্ছন্ন ঠাইবিলাক, উচ্চ-ধ্বনি কৰা, একেলগে আনন্দ-গান কৰা; কিয়নো যিহোৱাই তেওঁৰ প্ৰজাবিলাকক শান্ত্বনা কৰিলে, তেওঁ যিৰূচালেমক মুক্ত কৰিলে ।
\v 10 যিহোৱাই সকলো জাতিৰ দৃষ্টিতে তেওঁৰ পবিত্ৰ বাহু কোঁচাই ললে; আৰু পৃথিবীৰ অন্তলৈকে থকা সকলোৱে আমাৰ ঈশ্বৰৰ পৰিত্ৰাণ দেখিবলৈ পাব । 
\v 11 তোমালোক গুচি যোৱা, গুচি যোৱা; সেই ঠাইৰ পৰা ওলাই যোৱা, কোনো অশুচি বস্তু নুচুবা; তাৰ মাজৰ পৰা ওলাই যোৱা; হে যিহোৱাৰ পাত্ৰ ভাৰ কৰোঁতাবিলাক, তোমালোক শুচি হোৱা ।
\v 12 কিয়নো তোমালোক বেগাবেগিকৈ ওলাই নাযাবা, নাইবা পলায়ো নাযাবা; কাৰণ যিহোৱা তোমালোকৰ আগে আগে গমন কৰিব, আৰু ইস্ৰায়েলৰ ঈশ্বৰ তোমালোকৰ পাছত যাওঁতা হব ।

\s যিহোৱাৰ দাসৰ দুখভোগ ।
\p
\v 13 চোৱা, মোৰ দাস কৃতকাৰ্য্য হব, তেওঁ উন্নত হব, আৰু ওখ পদ পাব; আৰু তেওঁ মহামহিম হব ।
\v 14 আন মানুহতকৈ তেওঁৰ আকৃতি, আৰু মনুষ্য-সন্তানবিলাকতকৈ তেওঁৰ ৰূপ অধিককৈ বিকৃত হোৱা দেখি যেনেকৈ অনেকে তেওঁৰ বিষয়ে তধা লাগিল,
\v 15 তেনেকৈ তেওঁ অনেক জাতিৰ ওপৰত শান্তিজল ছটিয়াব; তেওঁৰ আগত ৰজাবিলাকে নিজ নিজ মুখ বন্ধ কৰিব; কিয়নো পূৰ্ব্বে তেওঁবিলাকৰ আগত যি কথা প্ৰচাৰ কৰা নাছিল, তাক তেওঁবিলাকে দেখিবলৈ পাব, আৰু যিহক কেতিয়াও শুনা নাছিল, তাক বুজিবলৈ পাব ।
\c 53
\p
\v 1 আমাৰ বাৰ্ত্তা কোনে বিশ্বাস কৰিলে ? আৰু যিহোৱাৰ বাহু কাৰ আগত প্ৰকাশিত হল ?
\v 2 কিয়নো তেওঁ তেওঁৰ আগত কোমল গজালিৰ দৰে, আৰু শুকান মাটিত উৎপন্ন হোৱা শিপাৰ নিচিনাকৈ বাঢ়ি উঠিল; তেওঁৰ ৰূপ কি শোভা নাই, আৰু তেওঁক দেখিলে আমি যেন তেওঁক ভাল পাব পাৰোঁ, এনে সৌন্দৰ্য্য তেওঁৰ নাই ।
\v 3 তেওঁ ঘৃণিত আৰু মানুহৰ দ্বাৰাই পৰিত্যক্ত; তেওঁ শোকাতুৰ আৰু যাতনা-পৰিচিত; আৰু যাৰ পৰা মানুহে মুখ ঢাকে, তেওঁ তাৰ নিচিনা; তেওঁক তুচ্ছ কৰা হল, আৰু আমি তেওঁক শ্ৰেষ্ঠ জ্ঞান কৰা নাই।
\p
\v 4 নিশ্চয়ে তেওঁ আমাৰ যাতনাবোৰ ললে, আমাৰ ৰোগৰ ভাৰ বলে, তথাপি আমি হলে তেওঁক আঘাতিত, ঈশ্বৰৰ দ্বাৰাই প্ৰহাৰিত, আৰু দুখিত যেন জ্ঞান কৰিলোঁ ।
\v 5 কিন্তু আমাৰ অধৰ্ম্মবোৰৰ নিমিত্তে তেওঁক খোঁচা হল, আমাৰ অপৰাধবোৰৰ নিমিত্তে গুড়ি কৰা হল, আমাৰ শান্তিজনক শাস্তি তেওঁৰ ওপৰত পৰিল, আৰু তেওঁৰ গাৰ সাঁচ বহা কোবৰ দ্বাৰাই আমি সুস্থ হলোঁ
\v 6 আমি সকলোৱে ভেড়াৰ নিচিনাকৈ অপথে গৈছিলোঁ; প্ৰতিজনে নিজ নিজ বাট লৈছিলোঁ আৰু যিহোৱাই আমাৰ সকলোৰে অপৰাধৰ ভাৰ তেওঁৰ ওপৰত দিলে।
\p
\v 7 তেওঁ উপদ্ৰৱ পালে, তথাপি নম্ৰ হৈ তেওঁৰ মুখ নেমেলিলে, তেওঁ কাটিবলৈ নিয়া মেৰ পোৱালিৰ, বা নোম-কটিয়াৰ আগত নিজম দি থকা মাইকী মেৰৰ নিচিনা আছিল, এনে কি, নিজ মুখকে নেমেলিলে ।
\v 8 তেওঁক উপদ্ৰৱ আৰু দণ্ডাজ্ঞাৰ দ্বাৰাই নিয়া হল, আৰু তেওঁক যে জীৱিতবিলাকৰ দেশৰ পৰা বিচ্ছেদ কৰা হল, তেওঁৰ কালৰ লোকবিলাকৰ মাজত কোনে ইয়াক বিবেচনা কৰিছিল ? মোৰ জাতিৰ অধৰ্ম্মৰ কাৰণেই তেওঁ আঘাতিত হল ।
\v 9 আৰু লোকে দুষ্টবোৰৰ লগত তেওঁৰ মৈদাম নিৰূপণ কৰিলে, আৰু মৃত্যুত তেওঁ ধনৱানৰ লগত আছিল; তথাপি তেওঁ কোনো অত্যাচাৰ কৰা নাছিল, আৰু তেওঁৰ মুখত কোনো ছলৰ কথা নাছিল ।
\p
\v 10 তথাপি তেওঁক গুড়ি কৰিবলৈ যিহোৱাৰ ইচ্ছা হল; তেওঁ তেওঁক যাতনাত পেলালে । তুমি তেওঁৰ প্ৰাণ পাপাৰ্থক বলিস্বৰূপে উৎসৰ্গ কৰাৰ পাছে তেওঁ নিজ বংশ দেখিব, তেওঁ দীৰ্ঘজীবী হব, আৰু তেওঁৰ হাতৰ দ্বাৰাই যিহোৱাৰ মনোবাঞ্ছা সিদ্ধ হব ।
\v 11 তেওঁ নিজ প্ৰাণৰ দুখৰ ফল দেখি তৃপ্ত হব; মোৰ ধাৰ্ম্মিক দাসে নিজ জ্ঞানৰ দ্বাৰাই অনেকক ধাৰ্ম্মিক কৰিব, আৰু তেৱেঁই তেওঁবিলাকৰ অপৰাধৰ ভাৰ বব ।
\v 12 এই হেতুকে মই মহৎ লোকবিলাকৰ লগত তেওঁক এক অংশ দিম, আৰু তেওঁ পৰাক্ৰমীবিলাকৰ লগত লুটদ্ৰব্য ভাগ কৰি লব; কাৰণ তেওঁ মৃত্যুলৈ নিজ প্ৰাণ ঢালি দিলে, আৰু অধৰ্ম্মীবোৰৰ লগত লেখত পৰিল । তথাপি তেওঁ অনেকৰ পাপৰ ভাৰ বলে, আৰু অধৰ্ম্মীবোৰৰ নিমিত্তে অনুৰোধ কৰিছে।
\c 54
\s যিৰূচালেমৰ ভাবী মঙ্গল ।
\p
\v 1 হে প্ৰসৱ নকৰা বাজী, তুমি আনন্দ গান কৰা, হে প্ৰসৱ-বেদনা নোপোৱা জনী, তুমি গান কৰিবলৈ ধৰা, আৰু উচ্চধ্বনি কৰা; কিয়নো যিহোৱাই কৈছে, স্বামী থকা জনীৰ সন্তানতকৈ অনাথিনীৰ সন্তান অধিক হব ।
\v 2 তুমি নিজ তম্বুৰ ঠাই বহল কৰা, আৰু নিজ নিবাসৰ কাপোৰবোৰ বিস্তাৰ কৰা হওক; তুমি খৰচলৈ ভয় নকৰিবা; তোমাৰ নিজ জৰী দীঘল আৰু খুঁটিবোৰ শকত কৰা ।
\v 3 কিয়নো তুমি সোঁহাতে আৰু বাওঁহাতে বিস্তাৰিত হবা, আৰু তোমাৰ সন্তানবিলাকে জাতিবিলাকৰ আধিপত্য ভোগ কৰিব, আৰু ধ্বংস হোৱা নগৰবোৰ মানুহৰ বাসস্থান কৰিব ।

\p
\v 4 তুমি ভয় নকৰিবা, কাৰণ তুমি লজ্জিত নহবা; বিবৰ্ণ নহবা, কিয়নো তোমাক লাজত পেলোৱা নাযাব । কাৰণ তুমি তোমাৰ যৌৱন-কালৰ লাজ পাহৰিবা, আৰু তোমাৰ বিধৱা-অৱস্থাৰ  অপমান মনত আৰু নাৰাখিবা । 
\v 5 কিয়নো তোমাৰ নিৰ্ম্মাণকৰ্ত্তাই তোমাৰ স্বামী; বাহিনীবিলাকৰ যিহোৱা তেওঁৰ নাম; আৰু ইস্ৰায়েলৰ পবিত্ৰ জনাই তোমাৰ মুক্তিদাতা; গোটেই পৃথিবীৰ ঈশ্বৰ বুলি তেওঁ প্ৰখ্যাত ।
\v 6 কাৰণ এৰি থোৱা আৰু মনত পোৱা, এনে কি, ত্যাগ কৰা যৌৱন-কালৰ ভাৰ্য্যৰ নিচিনাকৈ যিহোৱাই তোমাক আহ্বান কৰিলে, ইয়াক তোমাৰ ঈশ্বৰে কৈছে । 
\v 7 মই অলপ সময়ৰ নিমিত্তে মাথোন তোমাক ত্যাগ কৰিছিলোঁ; কিন্তু অধিক দয়াৰে মই তোমাক গোটাম ।
\v 8 বান পানী উঠাৰ দৰে খং উঠাত, মই এক মুহূৰ্ত্তৰ নিমিত্তে তোমাৰ পৰা মোৰ মুখ লুকুৱাই ৰাখিছিলোঁ; কিন্তু চিৰকলীয়া মৰমেৰে মই তোমাক দয়া কৰিম, তোমাৰ মুক্তিদাতা যিহোৱাই ইয়াক কৈছে । 

\p
\v 9 কিয়নো মোৰ আগত এয়ে নোহৰ কালৰ জলসমূহৰ নিচিনা; সেই নোহৰ কালৰ জলসমূহে পুনৰায় পৃথিবীক আপ্লাবন নকৰিব বুলি মই যেনেকৈ শপত কৰিছিলোঁ, তেনেকৈ মই এতিয়াও শপত কৰিছোঁ, যে, মই তোমালৈ ক্ৰুদ্ধ নহওঁ, আৰু তোমাক ধমকিও নিদিওঁ । 
\v 10 কাৰণ পৰ্ব্বতবোৰ গুচি যাব, আৰু গিৰিবোৰ স্থানান্তৰ হব; কিন্তু মোৰ দয়া তোমাৰ পৰা নুগুচিব, আৰু মোৰ শান্তিজনক নিয়মটি লৰচৰ নহব, তোমাক অনুগ্ৰহ কৰোঁতা যিহোৱাই ইয়াক কৈছে ।

\p
\v 11 হে দুখিনী, হে ধুমুহাৰ দ্বাৰাই আঘাতিতা আৰু শান্ত্বনা নোপোৱা জনী, চোৱা, মই কাজল দি তোমাৰ শিল বহুৱাম, আৰু নীলকান্ত বাখৰৰে তোমাৰ ভিত্তিমূল স্থাপন কৰিম ।
\v 12 মই পদ্মৰাগ বাখৰৰে তোমাৰ চূড়াবোৰ, সূৰ্য্যকান্ত বাখৰৰে তোমাৰ বৰ দুৱাৰবোৰ, আৰু তোমাৰ চাৰিও সীমা বহুমূল্য পাথৰেৰে নিৰ্ম্মাণ কৰিম ।
\v 13 তোমাৰ সন্তানবিলাক যিহোৱাৰ দ্বাৰাই শিক্ষিত হব, আৰু তোমাৰ সন্তানবিলাকৰ পৰমশান্তি হব ।
\v 14 ধাৰ্ম্মিকতাত তুমি স্থাপিত হবা; তুমি উপদ্ৰৱৰ পৰা দূৰে থাকিবা, কিয়নো তোমাৰ ভয় নহব; আৰু ত্ৰাসৰ পৰা আঁতৰে থাকিবা, কাৰণ সেয়ে তোমাৰ ওচৰলৈ নাহিব ।
\v 15 চোৱা, লোক গোট খাব পাৰে, কিন্তু মোৰ আজ্ঞাৰে নহয়; যেয়ে তোমাৰ বিৰুদ্ধে গোট খাব, সেয়ে তোমাৰ দ্বাৰাই পতিত হব ।
\v 16 চোৱা, যি কমাৰে ভাতীৰে আঙ্গাৰত জুই জলাই নিজৰ কাৰ্য্যৰ নিমিত্তে অস্ত্ৰ গঢ়ে, সেই কমাৰক ময়েই সৃষ্টি কৰিলোঁ, আৰু সংহাৰ কৰিবলৈ বিনাশকক ময়েই সৃষ্টি কৰিলোঁ ।
\v 17 তোমাৰ বিৰুদ্ধে গঢ়া কোনো অস্ত্ৰ সাৰ্থক নহব, আৰু যি জিবা বিচাৰত তোমাৰ বিৰুদ্ধে উঠিব, তাক তুমি দোষী কৰিবা; যিহোৱাৰ দাসবিলাকৰ এয়ে আধিপত্য, আৰু মোৰ পৰা পোৱা তেওঁবিলাকৰ ধাৰ্ম্মিকতা এই কথা যিহোৱাই কৈছে । 
\c 55
\s পৰিত্ৰাণ গ্ৰহণ কৰিবলৈ নিমন্ত্ৰণ ।
\p
\v 1 হে তৃষ্ণাতুৰ লোকবিলাক, তোমালোক প্ৰতিজনে জলৰ ওচৰলৈ আহাঁ; হে ধন নথকা লোক, তুমিও আহাঁ; খোৱা বস্তু কিনা, আৰু ভোজন কৰা, এনে কি, আহাঁ, বিনামূল্যে বিনাদামে দ্ৰাক্ষাৰস আৰু গাখীৰ কিনা ।
\v 2 কিয় আহাৰ নোহোৱা বস্তুৰ নিমিত্তে ধন খৰচ কৰা ? আৰু যিহে তৃপ্তি নিদিয়ে, তাৰ নিমিত্তে কিয় শ্ৰম কৰা ? মনোযোগ কৰি মোৰ কথা শুনা, আৰু যি যি উত্তম, সেই সকলো ভোজন কৰা, আৰু পুষ্টিকৰ বস্তুৰ দ্বাৰাই প্ৰাণ তুষ্ট কৰা ।
\v 3 কাণ পাতা, আৰু মোৰ ওচৰলৈ আহাঁ, শুনা তাতে তোমাৰ প্ৰাণ সজীব হব; আৰু মই তোমাৰ লগত অনন্তকলীয়া এটি নিয়ম, দায়ূদৰ আগত প্ৰতিজ্ঞা কৰা নিসংশয় অনুগ্ৰহবোৰকেই স্থিৰ কৰিম ।
\v 4 চোৱা, মই তেওঁক লোকসমূহৰ সাক্ষীস্বৰূপে, আৰু লোকসমূহৰ নায়ক ও অধ্যক্ষস্বৰূপে নিযুক্ত কৰিলোঁ ।
\v 5 চোৱা, যি জাতিক তুমি চিনি নোপোৱা, এনে জাতিক তুমি আহ্বান কৰিবা, আৰু যি জাতিয়ে তোমাক চিনি নাপালে, এনে জাতি তোমাৰ ওচৰলৈ লৰি আহিব; তোমাৰ ঈশ্বৰ যিহোৱাৰ নিমিত্তে আৰু ইস্ৰায়েলৰ পবিত্ৰ জনাৰ কাৰণে এনে ঘটিব; কিয়নো তেওঁ তোমাক গৌৰৱাম্বিত কৰিলে ।

\p
\v 6 যিহোৱাক পাব পৰা সময়ত তোমালোকে তেওঁক বিচাৰা; তেওঁ ওচৰত থাকোঁতে তেওঁৰ আগত প্ৰাৰ্থনা কৰা ।
\v 7 দুষ্ট লোকে তেওঁৰ পথ আৰু অধৰ্ম্মী লোকে তেওঁৰ কল্পনা ত্যাগ কৰক, আৰু যিহোৱালৈ উলটি আহক, তাতে তেওঁ তাক কৃপা কৰিব; আৰু সি আমাৰ ঈশ্বৰলৈ ঘূৰি আহক, কিয়নো তেওঁ প্ৰচুৰ পৰিমাণে ক্ষমা কৰিব ।
\v 8 কাৰণ, যিহোৱাই কৈছে, মোৰ কল্পনা আৰু তোমালোকৰ কল্পনা একে নহয়, আৰু তোমালোকৰ পথ ও মোৰ পথ একে নহয়;
\v 9 কিয়নো পৃথিবীতকৈ আকাশ-মণ্ডল যিমান ওখ, তোমালোকৰ সকলো পথতকৈ মোৰ পথ, আৰু তোমালোকৰ সকলো কল্পনাতকৈ মোৰ কল্পনা সিমান ওখ ।
\v 10 কাৰণ, যেনেকৈ বৃষ্টি বা হিম আকাশৰ পৰা নামি আহি পুনৰায় তালৈ উলটি নাযায়, কিন্তু পৃথিবীক ভিজাই ফলৱতী আৰু কেঁচাপতীয়া কৰে, আৰু বওঁতাক গুটি, আৰু খাওঁতাক আহাৰ দিয়ে,
\v 11 মোৰ মুখৰ পৰা ওলোৱা বাক্য তেনেকুৱা হব; সেয়ে বৃথা মোৰ ওচৰলৈ উলটি নাহিব; কিন্তু মই যি ইচ্ছা কৰো, তাক সাম্ফল নকৰাকৈ, আৰু যিহৰ নিমিত্তে তাক পঠাওঁ, সেয়ে সিদ্ধ নোহোৱাকৈ উলটি নাহিব ।
\v 12 কিয়নো তোমালোকে আনন্দেৰে বাহিৰ ওলাই যাবা, আৰু তোমালোকক শান্তিৰে নিয়া হব; পৰ্ব্বত আৰু গিৰিবোৰে তোমালোকৰ আগত আনন্দ-গান কৰিবলৈ ধৰিব, আৰু পথাৰত থকা গছবোৰে হাত-তালি দিব ।
\v 13 কাঁইট গছৰ সলনি দেৱদাৰু, চোৰাতৰ সলনি মেন্দি উৎপন্ন হব; আৰু সেয়ে যিহোৱাৰ কীৰ্ত্তিস্বৰূপ হব, কেতিয়াও লুপ্ত নোহোৱা, অনন্ত কাললৈকে থকা এক চিন হব । 

\c 56
\s পৰাজিত আৰু নপুংসকলৈ কৰা প্ৰতিজ্ঞা ।
\p
\v 1 যিহোৱাই এই কথা কৈছে, তোমালোকে ন্যায় বিচাৰ পালন কৰা, আৰু ধাৰ্ম্মিকতা অনুসাৰে কাৰ্য্য কৰা; কিয়নো মোৰ পৰিত্ৰাণৰ আগমন, আৰু মোৰ ধাৰ্ম্মিকতাৰ প্ৰকাশ ওচৰ । 
\v 2 যি মানুহে এই কৰ্ম্ম কৰে, আৰু যি মনুষ্য-সন্তানে তাত লাগি থাকে যি জনে অপবিত্ৰ নকৰাকৈ বিশ্ৰাম বাৰ পালন কৰে, আৰু কোনো কুকৰ্ম্ম নকৰিবলৈ নিজৰ হাত কোঁচায়, সেই জন ধন্য । 
\v 3 যিহোৱাই অৱশ্যে নিজ প্ৰজাবিলাকৰ পৰা মোক পৃথক কৰি থব, এই বুলি যিহোৱাৰ লগ লোৱা পৰজাতিয়ে নকওক; আৰু চোৱা, মই শুকান গছস্বৰূপ, এনে কথা নপুংসকে নকওক ।
\v 4 কিয়নো যিহোৱাই নপুংসকবিলাকৰ বিষয়ে এই কথা কৈছে, যি নপুংসকবিলাকে মোৰ বিশ্ৰাম বাৰ পালন কৰে, আৰু যিহত মই তুষ্ট হওঁ, তাক মনোনীত কৰে, আৰু মোৰ নিয়মটিত  লাগি থাকে,
\v 5 মই তোমালোকক মোৰ গৃহত আৰু মোৰ গড়ৰ ভিতৰত পো জীতকৈ উত্তম ঠাই আৰু নাম দিম, কেতিয়াও লুপ্ত নোহোৱা চিৰস্থায়ী নাম তেওঁবিলাকক দিম।

\p
\v 6 আৰু যিহোৱাৰ পৰিচৰ্য্যা কৰিবলৈ, তেওঁৰ নাম প্ৰেম কৰিবলৈ, আৰু তেওঁৰ দাস হবলৈ যি পৰজাতিবিলাকে তেওঁৰ লগ লয়, অপবিত্ৰ নকৰাকৈ বিশ্ৰাম-বাৰ পালন কৰে, আৰু মোৰ নিয়মটিত লাগি থাকে,
\v 7 সেই সকলোকে মই নিজ পবিত্ৰ পৰ্ব্বতলৈ আনিম, আৰু মোৰ প্ৰাৰ্থনা-গৃহত তেওঁবিলাকক আনন্দিত কৰিম, তেওঁবিলাকৰ হোম-বলি আৰু আন বলিবোৰ মোৰ যজ্ঞ-বেদিৰ ওপৰত গ্ৰহণ কৰা হব; কিয়নো মোৰ গৃহ সকলো জাতিৰ প্ৰাৰ্থনা-গৃহ বুলি প্ৰখ্যাত হব ।
\v 8 যি প্ৰভু যিহোৱাই ইস্ৰায়েলৰ দেশান্তৰিত লোকক গোটায়, তেওঁ কৈছে, মই তাৰ গোটোৱা লোকবিলাকৰ বাহিৰে আৰু অধিক লোক গোটাই তাৰ লগ লগাম ।

\s ইস্ৰায়েলৰ প্ৰধানবিলাকৰ দোষ, আৰু লোকবিলাকৰ ভ্ৰান্তি ।
\p
\v 9 হে আটাই বনৰীয়া জন্তুবিলাক, এনে কি, হে জাৰণিত থকা আটাই জন্তুবিলাক, খাবলৈ আহাঁ । 
\v 10 তাৰ প্ৰহৰীবোৰ অন্ধ; সিহঁত আটাইবোৰ জ্ঞানশূন্য; সিহঁত আটাইবোৰ ভতুৱা কুকুৰৰ নিচিনা, ভুকিব নোৱাৰে; সিহঁতে সপোন দেখি থাকে, শুয়ে থাকে, আৰু টোপনিপ্ৰিয় ।
\v 11 এনে কি, সেই কুকুৰবোৰ খঁকুৱা, সিহঁতে কেতিয়াও যথেষ্ট আহাৰ পাব নোৱাৰে; আৰু ভেড়া-ৰখীয়াবোৰেই অবুজ, সিহঁত আটাইবোৰ সকলো ফালৰ পৰা লাভৰ নিমিত্তে নিজ নিজ বাটলৈ ঘূৰিল ।
\v 12 সিহঁতৰ এজনে আন জনক কয়, “মই দ্ৰাক্ষাৰস আনো, আহাঁ, আমি সুৰা পান কৰি মতোৱাল হওঁ; আজি দিনৰ নিচিনা কাইলৈকো অতি বৰ-দিন হব ।”

\c 57
\p
\v 1 ধাৰ্ম্মিক লোক নষ্ট হৈছে, আৰু ইয়াক কোনোৱে মনোযোগ নকৰে; আৰু সাধু মনুষ্যক পৰলোকলৈ নিয়া হৈছে, কিন্তু আপদৰ সন্মুখৰ পৰা যে ধাৰ্ম্মিক লোকক নিয়া হৈছে, তাক কোনেও বিবেচনা নকৰে ।
\v 2 তেওঁ শান্তি-গৃহত প্ৰবেশ কৰে, যথাৰ্থ পথত চলা প্ৰতিজনে নিজ নিজ শয্যাত বিশ্ৰাম কৰে ।

\p
\v 3 হে মায়াবিনীৰ সন্তান, হে পৰস্ত্ৰীগামী আৰু বেশ্যাৰ বংশ, তোমালোক হলে ওচৰ চাপি আহাঁ ।
\v 4 তোমালোকে কাক উপহাস কৰিছা ? আৰু কাক দেখি আঁ কৰিছা আৰু জিবা উলিয়াইছা ?
\v 5 এলা গছৰ মাজত প্ৰত্যেক কেঁচাপতীয়া গছৰ তলত কামাগ্নিত জ্বলি থকা যি তোমালোক, আৰু নানা উপত্যকাত আৰু শিলৰ খোৰোঙত নিজ নিজ ল’ৰাবোৰক বধ কৰোঁতা যি তোমালোক, তোমালোক অধৰ্ম্মৰ সন্তান, আৰু মিছাৰ সঁচ নোহোৱা নে ?
\v 6 উপত্যকাৰ শিলবোৰৰেই মাজত তোমাৰ ভাগ; সেইবোৰেই তোমাৰ আধিপত্য, সেইবোৰৰেই উদ্দেশে তুমি পেয় দ্ৰব্য ঢালিছা আৰু নৈবেদ্য উৎসৰ্গ কৰিছা । সেইবোৰতেই মই জানো প্ৰসন্ন হম ?
\v 7 উন্নত আৰু ওখ পৰ্ব্বতৰ ওপৰত তুমি তোমাৰ শয্যা পাৰিলা; বলিদান কৰিবলৈ তুমি সেই ঠাইত উঠিলা; 
\v 8 তুমি দুৱাৰ আৰু দুৱাৰৰ খুটাৰ পাছফালে নিজৰ সোৱৰণীয় বস্তু ৰাখিছা; কিয়নো তুমি মোক এৰি, আনৰ আগত নিজৰ কাপোৰ সোলকাই বিছনাত উঠিলা; তুমি নিজৰ শয্যা বহল কৰিলা, আৰু সিহঁতৰ লগত এটি নিয়ম কৰিলা, য'তে সিহঁতৰ শয্যা দেখা, ত'তে সিহঁতৰ শয্যাক ভাল পোৱা|
\v 9 আৰু তুমি গাত তেল ঘঁহি ৰজাৰ ওচৰলৈ যাত্ৰা কৰিলা আৰু অধিক সুগন্ধি দ্ৰব্য ব্যৱহাৰ কৰিলা, আৰু দূৰ দেশলৈ তোমাৰ দূতবোৰক পঠালা, আৰু চিয়োললৈকে নিজকে অৱনত কৰিলা;                                     \v 10 তোমাৰ বাট দীঘল হোৱাত ভাগৰ পালা তথাপি আশা নাইকিয়া বুলি নকলা; তুমি নতুন বল পালা, এই হেতুকে তুমি দু্ৰ্ব্বল হোৱা নাই ।
\v 11 তুমি কাৰ বিষয়ে ভয় আৰু শঙ্কা কৰিছা, যে, তুমি মিছা কথা কোৱা আৰু মোক সোঁৱৰণ নকৰা বা তোমাৰ মনত নাৰাখা ? মই বহুদিনৰ পৰা নিজম দি থকাৰ নিমিত্তে, তুমি মোলৈ ভয় নকৰা নেকি ?   
\v 12 ময়েই তোমাৰ ধাৰ্ম্মিকতা প্ৰকাশ কৰিম, আৰু তোমাৰ কাৰ্য্যই হলে তোমাক উপকাৰ নকৰিব| 	
\v 13 যেতিয়া তুমি কাতৰোক্তি কৰা তেতিয়া তুমি গোটোৱাবোৰে তোমাক উদ্ধাৰ কৰক; কিন্তু সেই আটাইবোৰক বতাহে উৰোৱাই নিব, আৰু এক ফুঁতে সিহঁতক নিয়া হব । কিন্তু যি মানুহে মোত আশ্ৰয় লব, সি দেশৰ আধিপত্য পাব, আৰু মোৰ পৰ্ব্বতটো অধিকাৰ কৰিব।
 
\p
\v 14 পাছে কোৱা যাব, যে, তোমালোকে আলিবাট বান্ধা, আলিবাট বান্ধা, পথ যুগুত কৰা, মোৰ প্ৰজাবিলাকৰ পথৰ পৰা উজুটি খোৱা মূঢ়া দূৰ কৰা।
\v 15 কিয়নো অনন্ত-কাল-নিবাসী, যাৰ নাম পবিত্ৰ, সেই ঊৰ্দ্ধবাসী আৰু উন্নত জনাই এইদৰে কৈছে, মই ঊৰ্দ্ধ-লোকত আৰু পবিত্ৰস্থানত বাস কৰো, আৰু নম্ৰ মনৰ লোকবিলাকক সচেতন কৰিবলৈ, ভগ্নচিত্তীয়াবিলাকৰ হৃদয় সতেজ কৰিবলৈ মই সেই ভগ্নচিত্তীয়া আৰু নম্ৰ মনৰ লোকৰ লগতো বাস কৰোঁ। 
\v 16 কাৰণ মই সদায় বিবাদ নকৰিম, আৰু চিৰকাল ক্ৰোধ নকৰিম; কিয়নো কৰিলে, আত্মা আৰু মোৰ নিৰ্ম্মিত মনুষ্য মোৰ আগত মূৰ্চ্ছিত হব। 
\v 17 মই তাৰ লোভৰ অপৰাধৰ কাৰণে ক্ৰোদ্ধ হৈ তাক মাৰিলোঁ, আৰু নিজ মুখ লুকুৱাই ক্ৰোধ কৰিলোঁ; তথাপি তেওঁ বিপথে গৈ নিজ অভিলাষ-পথত চলি থাকিল। 
\v 18 মই তাৰ আচাৰ-ব্যৱহাৰ দেখিলোঁ, আৰু মই তাক সুস্হ কৰিম; মই তাক চলাম, তাক আৰু তাৰ নিমিত্তে শোক কৰাবিলাকক শান্ত্বনাদায়ক বস্তু পুনৰায় দিম।
\v 19 মই ওঁঠৰ ফল সৃষ্টি কৰোঁ; যিহোৱাই কৈছে, ওচৰত থকা আৰু দূৰত থকা উভয়ৰো শান্তি হওক, শান্তি হওক; আৰু মই তাক সুস্থ কৰিম।
\v 20 কিন্তু দুষ্টবোৰ খলক লগা সমুদ্ৰৰ নিচিনা; কিয়নো সেয়ে থিৰে থাকিব নোৱাৰে, আৰু তাৰ জলসমূহে বোকা আৰু মল তোলে;
\v 21 মোৰ ঈশ্বেৰ কৈছে, দুষ্টহঁতৰ পক্ষে কোনো শান্তি নাই।

\c 58
\s লঘোন আৰু বিশ্ৰামবাৰ পালনৰ বিষয় ।
\p
\v 1 তুমি মুক্তকন্ঠে প্ৰচাৰ কৰা, ৰৈ নাথাকিবা; শিঙাৰ নিচিনাকৈ উচ্চ-ধ্বনি কৰা, মোৰ প্ৰজাবিলাকৰ আগত তেওঁবিলাকৰ অধৰ্ম্ম, আৰু যাকোবৰ বংশৰ আগত তেওঁবিলাকৰ পাপবোৰ প্ৰকাশ কৰা।
\v 2 তথাপি তেওঁবিলাকে মোকই দিনে দিনে বিচাৰে, আৰু মোৰ পথৰ বিষয়ে জানিবলৈ ভাল পায়; আৰু ধৰ্ম্ম স্থাপন কৰা, নিজ ঈশ্বৰৰ বিধি ত্যাগ নকৰা জাতিৰ নিচিনাকৈ তেওঁ-বিলাকে ধৰ্ম্মৰ বিধিবোৰ মোৰ পৰা খোজে, আৰু ঈশ্বৰৰ ওচৰলৈ চাপিবলৈ ভাল পায়।
\v 3 তেওঁবিলাকে কয়, আমি লঘোন দিয়াত তুমি কিয় দৃষ্টি নকৰা ? আৰু আমি নিজ নিজ প্ৰাণক দুখ দিয়াত, তুমি কিয় তালৈ মন নিদয়া ? চোৱা তোমালোকে লঘোনৰ দিনাও তোমালোকৰ নিজৰ কাৰ্য্য চলোৱা, আৰু তোমালোকৰ আটাই বনুৱাবিলাকক উপদ্ৰৱ কৰা।  
\v 4 চোৱা, তোমালোকে বিবাদ আৰু দ্বন্দ কৰি বৰ, আৰু খঙেৰে ভুকু মাৰিবৰ অৰ্থেহে লঘোন দিয়া; বৰ্ত্তমানে তোমালোকে ঊৰ্দ্ধলোকত তোমালোকৰ মাত শুনাব পৰাকৈ লঘোন নিদিয়া। 
\v 5 মই মনোনীত কৰা ব্ৰত এইৰূপ নে ? খাগৰিৰ দৰে নিজৰ মূৰ দোঁওৱা, আৰু শয্যাৰূপে চট আৰু ভষ্ম পৰাকেই ব্ৰত বোলা নে ? তুমি ইয়াকেই ব্ৰত আৰু যিহোৱাৰ গ্ৰহণীয় দিন বোলা নে ?
\v 6 দুষ্টতাৰ বান্ধ মুকলি কৰাই, যুৱলিৰ শলমাৰি সোলোকোৱাই, আৰু উপদ্ৰৱ পোৱা লোকবিলাকক স্ৱাধীন কৰি বিদায় দিয়াই, আৰু তোমালোকে প্ৰত্যেক যুৱলি ভঙাই জানো মোৰ মনোনীত ব্ৰত নহয় ?
\v 7 ক্ষুধাতুৰ লোকক আহাৰ বাটিঁ দিয়াই, আৰু খেদি দিয়া দুখীয়াবিলাকক নিজৰ ঘৰত আশ্ৰয় দিয়াই ব্ৰত নহয় নে ? উলঙ্গ দেখি তাক বস্ত্ৰ দান কৰাই, আৰু নিজ মঙহৰ পৰা নিজকে লুকুৱাই নৰখাই ব্ৰত নহয়নে ? 
\v 8 ইয়াকে কৰিলে, অৰুণোদয়ৰ দৰে তোমাৰ দীপ্তি মেঘ ফালি ওলাব, আৰু তোমাৰ আৰোগ্যতা শীঘ্ৰে গজি ওলাব, আৰু তোমাৰ ধাৰ্ম্মিকতা তোমাৰ আগত যাওঁতা, আৰু যিহোৱাৰ গৌৰৱ তোমাৰ  পাছত যাওঁতা হব । 
\v 9 তেতিয়া তুমি মাতিলে, যিহোৱাই তোমাক উত্তৰ দিব ; তুমি কাতৰোক্তি কৰিলে, তেওঁ কব, এইয়া মই আছো । যদি তুমি নিজৰ মাজৰ পৰা যুৱলি, আঙুলি জোকৰা, আৰু অৰ্ধম্মবাক্য দূৰ কৰা,
\v 10 আৰু যদি তুমি তোমাৰ তৃপ্তিজনক আহাৰ ক্ষুধিত লোকক দিয়া, আৰু দুখিত প্ৰাণীক তুষ্ট কৰা, তেন্তে আন্ধাৰৰ মাজত তোমাৰ দীপ্তি উদয় হব, আৰু তোমাৰ অন্ধকাৰ দুপৰ বেলাৰ নিচিনা হব;  
\v 11 আৰু যিহোৱা সদায় তোমাৰ পথদৰ্শক হব, আৰু শুকান ঠাইবোৰত তোমাৰ প্ৰাণ তৃপ্ত কৰিব, আৰু তোমাৰ অস্থিবোৰ সবল কৰিব; তাতে তুমি ভালকৈ পানী দিয়া এক উদ্যানৰ নিচিনা হবা, আৰু যাৰ জল কেতিয়াও শুকাই নাযায়, তুমি এনে এক জলভুমুকৰ নিচিনা হবা ।
\v 12 তোমাৰ বংশৰ লোকে বহুকালৰ পৰা উচ্ছন্ন হৈ থকা ঠাইবোৰ পুনৰায় নিৰ্ম্মাণ কৰিব; আৰু তুমি অনেক পুৰুষীয়া ভিত্তিমূল স্থাপন কৰিবা; তুমি ভগা-ছিগা বাতোঁতা, আৰু দেশনিবাসৰ নিমিত্তে পথ যুগুত কৰোঁতা বুলি প্ৰখ্যাত হবা।
                                                                                                     
\p
\v 13 যদি তুমি মোৰ পবিত্ৰ দিনা তোমাৰ কাৰ্য্য নকৰি, বিশ্ৰাম-দিনৰ পৰা তোমাৰ ভৰি আঁতৰোৱা, আৰু যদি বিশ্ৰাম-বাৰক সুখদায়ক আৰু যিহোৱাৰ পবিত্ৰ দিনক মাননীয় বুলি কোৱা, আৰু তোমাৰ নিজ কাৰ্য্য সিদ্ধ নকৰি, তোমাৰ অভিলষিত চেষ্টা নকৰি, আৰু নিজৰ কথা নকৈ তাক মান্য কৰা, তেন্তে তুমি যিহোৱাত সুখী হবা;
\v 14 আৰু মই তোমাক ৰথত তুলি পৃথিৱীৰ ওখ ঠাইবোৰৰ ওপৰত ফুৰাম, আৰু তোমাৰ পিতৃ যাকোবৰ আধিপত্য তোমাক ভোগ কৰাম । কিয়নো যিহোৱাৰ নিজ মুখে ইয়াক কলে ।

\c 59
\s ইস্ৰায়েলৰ পাপ আৰু তেওঁবিলাকৰ পৰিত্ৰাণ ।
\p
\v 1 চোৱা, যিহোৱাৰ হাত এনে চুটি নহয়, যে, তেওঁ তাৰে পৰিত্ৰাণ কৰিব নোৱাৰে, আৰু তেওঁৰ কাণ এনে গধূৰ নহয়, যে, তেওঁ তাৰে শুনিব নোৱাৰে; 
\v 2 কিন্তু তোমালোকৰ অপৰাধবোৰেই তোমালোকৰ ঈশ্বৰৰ পৰা তোমালোকক বিচ্ছেদ কৰিছে, আৰু তোমালোকৰ পাপবোৰেই তোমালোকৰ পৰা তেওঁৰ মুখ ঢাকিছে, এই নিমিত্তে তেওঁ নুশুনে।
\v 3 কিয়নো তোমালোকৰ হাত তেজেৰে আৰু তোমালোকৰ আঙুলিবোৰ অপৰাধেৰে অশুচি হৈ আছে; তোমালোকৰ ওঁঠে মিছা কথা কৈছে, তোমালোকৰ জিবাই দুষ্টতাৰ কথা বকিছে ।
\v 4 কোনেও ধাৰ্ম্মিকতাৰে গোচৰ নকৰে, আৰু কোনেও সত্যতাৰে প্ৰতিবাদ নকৰে; সিবিলাকে অসাৰত ভাৰসা কৰে, আৰু মিছা কথা কয়, সিবিলাকে অপকাৰ গৰ্ভধাৰণ কৰি অধৰ্ম্ম প্ৰসৱ কৰে।
\v 5 সিবিলাকে সাপৰ কণী উমনি লৈ জগায়, আৰু মকৰাৰ জাল গাঁথে; যি জনে সেইবোৰৰ কণী খায়, সি মৰে, আৰু যি কণী ভাগে, তাৰ পৰা কালসৰ্প বাহিৰ হয় ।
\v 6 সিবিলাকে গঁথা জাল বস্ত্ৰ নহব, আৰু সিবিলাকে কৰা বস্ত্ৰেৰে নিজৰ গা নাঢাকিব; সিবিলাকৰ কাৰ্য্য অধৰ্ম্মৰ কাৰ্য্য, আৰু সিবিলাকে নিজ নিজ হাতেৰে অত্যাচাৰ কৰে । 
\v 7 সিবিলাকৰ ভৰি কুকৰ্ম্মৰ ফাললৈ বেগাই চলে, আৰু সিবিলাকে নিৰ্দ্দোষীৰ ৰক্তপাত কৰিবলৈ বেগাবেগি কৰে; সিবিলাকৰ কল্পনাবোৰ অধৰ্ম্মৰ কল্পনাহে; সিবিলাকৰ পথত ধ্বংস আৰু উচ্ছন্নতা আছে ।
\v 8 সিবিলাকে শান্তিৰ পথ নাজানে, আৰু সিবিলাকৰ গতিত একো বিচাৰ নাই ; সিবিলাকে নিজলৈ বেঁকাবেঁকি বাট কৰিছে ; যি জনে সেই পথত চলে, সি শান্তি নাজানে।

\p
\v 9 এই কাৰণে বিচাৰ আমাৰ পৰা দূৰত থাকে, আৰু ধাৰ্ম্মিকতাই আমাৰ লগ ধৰিব নোৱাৰে। আমি পোহৰলৈ অপেক্ষা কৰি থাকোঁ, কিন্তু চোৱা, অন্ধকাৰ ; আৰু দীপ্তিলৈ বাট চাই থাকোঁ, কিন্তু ঘোৰ অন্ধকাৰত ভ্ৰমণ কৰোঁ ।
\v 10 আমি অন্ধলা লোকৰ দৰে দেৱালত খপিয়াওঁ, এনে কি, চকুহীন লোকৰ দৰে খপিয়াই ফুৰোঁ; মুনিচুনি বেলাৰ নিচিনাকৈ দুপৰ বেলাতো আমি উজটি খাওঁ; আৰু মৰা মানুহৰ দৰে আমি ঘোৰ অন্ধকাৰত থাকোঁ । 
\v 11 আমি সকলোৱে ভালুকৰ দৰে চিঞৰি আছোঁ, আৰু কপৌৰ দৰে আমি অতিশয় শোকধ্বনি কৰি থাকোঁ; আমি বিচাৰৰ অপেক্ষা কৰোঁ, কিন্তু সেয়ে নাই; আৰু পৰিত্ৰাণলৈ বাট চাই থাকোঁ, কিন্তু সিও আমাৰ পৰা দূৰত থাকে ।
\v 12 কিয়নো তোমাৰ সাক্ষাতে আমাৰ অপৰাধ অনেক, আমাৰ পাপবোৰে আমাৰ বিৰুদ্ধে সাক্ষ্য দিছে; কিয়নো আমাৰ অপৰাধবোৰ আমাৰ লগে লগে আছে, আৰু আমি আমাৰ অৰ্ধম্মবোৰ জানি আছো ।
\v 13 এইবোৰেই অপৰাধ কৰি যিহোৱাক অস্বীকাৰ কৰা, নিজ ঈশ্বৰৰ পাছত চলাব পৰা বিমুখ হোৱা, উপদ্ৰৱ আৰু বিদ্ৰোহৰ কথা কোৱা, আৰু অন্তৰত মিছা কথা গৰ্ভধাৰণ কৰি তাক প্ৰসৱ কৰা।
\v 14 আৰু বিচাৰ পাছলৈ হুঁহকি গৈছে, আৰু ধাৰ্ম্মিকতা দূৰত থিয় হৈ আছে; কিয়নো চকত সত্যতা উজুটি খাই পৰিছে, আৰু যথাৰ্থতা তাত সোমাব নোৱাৰে ।  
\v 15 এনে কি, সত্যতাৰ অভাৱ হৈছে, আৰু অধৰ্ম্ম ত্যাগ কৰোঁতা লোক লুটিত হৈছে ।

\p
\v 16 তাতে যিহোৱাই দৃষ্টি কৰি ন্যায় বিচাৰ নেদেখি অসন্তোষ্ট হল । আৰু তেওঁ চাই কোনো পুৰুষক নেদেখিলে আৰু মধ্যস্থও কোনো নাইকিয়া দেখি আচৰিত হল; এই নিমিত্তে তেওঁৰ নিজ বাহুৱেই তেওঁৰ কাৰণে পৰিত্ৰাণ সিদ্ধ কৰিলে, আৰু তেওঁৰেই ধাৰ্ম্মিকতা তেওঁৰ আশ্ৰয় হল ।
\v 17 তেওঁ ধাৰ্ম্মিকতাৰূপ বুকু-পটা পিন্ধিলে, আৰু মূৰত পৰিত্ৰাণৰূপ শিৰোৰক্ষক পিন্ধিলে, আৰু গাৰ কাপোৰৰ নিমিত্তে প্ৰতিকাৰৰূপ সাজ পৰিধান কৰিলে, আৰু উৎসাহৰূপ জামা গাত দিলে ।
\v 18 তেওঁ কাৰ্য্য অনুসাৰে প্ৰতিফল দিব; তেওঁৰ শত্ৰূবোৰক তধৰ, নিজ বৈৰীবোৰক অপকাৰৰ প্ৰতিফল দিব; আৰু দ্বীপবোৰক তেওঁ প্ৰতিফল দিব ।
\v 19 তাতে লোকবিলাকে পশ্চিম দিশৰ পৰা যিহোৱাৰ নামলৈ, আৰু সূৰ্য্য উদয় হোৱা ফালৰ পৰা তেওঁৰ প্ৰতাপলৈ ভয় কৰিব; কিয়নো যিহোৱাই ফুঁ মাৰি পঠাই দিয়া বেগেৰে বৈ যোৱা সোঁতৰ নিচিনাকৈ তেওঁ আহিব ।
\v 20 চিয়োনলৈ, আৰু যাকোবৰ মাজত থকা অপৰাধৰ পৰা ঘূৰাবিলাকৰ ওচৰলৈ এজন মুক্তিদাতা আহিব, এয়ে যিহোৱাৰ বচন ।
\v 21 আৰু যিহোৱাই কৈছে, মোৰ হলে সিবিলাকে সৈতে নিয়ম এই; তোমাৰ ওপৰত থকা মোৰ আত্মা, আৰু মই তোমাৰ মুখত থোৱা মোৰ বাক্যবোৰ, তোমাৰ মুখৰ পৰা, বা তোমাৰ বংশৰ মুখৰ পৰা, নাইবা তোমাৰ বংশত উৎপন্ন হোৱা বংশৰ মুখৰ পৰাও, আজিৰে পৰা সৰ্ব্বকাললৈকে কেতিয়াও নুগুচিব, এয়ে যিহোৱাৰ বচন ।

\c 60 
\s নতুন যিৰূচালেমৰ গৌৰৱ ।
\p
\v 1 তুমি উঠা, দীপ্তি দিয়া ; কিয়নো তোমাৰ পোহৰ আহিছে, আৰু যিহোৱাৰ গৌৰৱ তোমাৰ ওপৰত উদয় হৈছে ।
\v 2 কাৰণ চোৱা, আন্ধাৰে পৃথিৱীক, আৰু ঘোৰ অন্ধকাৰে লোকসমূহক ঢাকিব; কিন্তু যিহোৱা তোমাৰ ওপৰত উদয় হব, আৰু তোমাৰ ওপৰত তেওঁৰ গৌৰৱ প্ৰকাশিত হব ।
\v 3 আৰু জাতিবিলাক তোমাৰ পোহৰৰ ওচৰলৈ, আৰু ৰজাবিলাক তোমাৰ উদয় হোৱা দীপ্তিৰ গুৰিলৈ আহিব ।

\p
\v 4 তুমি নিজৰ চকু ফুৰাই চাৰিওফালে চোৱা; তেওঁবিলাক সকলোৱে গোট খাইছে তোমাৰ ওচৰ চাপিছে; তোমাৰ পুত্ৰবিলাক দূৰৰ পৰা আহিছে আৰু তোমাৰ জীয়েৰাহঁতক কাষতকৈ অনা হৈছে।
\v 5 সেই কালত তুমি দেখি প্ৰফুল্লিত হবা, আৰু তোমাৰ হৃদয় ধপধপ কৰি আনন্দত ফুলি পৰিব, কিয়নো সমুদ্ৰৰ প্ৰচুৰ ধন তোমাক দিয়া যাব আৰু জাতিবিলাকৰ সম্পত্তি তোমাৰ ওচৰলৈ আহিব।  
\v 6 উটসমূহে, মিদিয়ন আৰু ঐফাৰ ডেকা উটবোৰে তোমাক ঢাকি পেলাব; সেই আটাইবোৰ চিবাৰ পৰা আহিব; সেইবোৰে সোণ আৰু কুন্দুৰু বৈ আনিব, আৰু যিহোৱাৰ প্ৰশংসা ঘোষণা কৰিব। 
\v 7 কেদৰৰ আটাই ভেড়াৰ জাক তোমাৰ ওচৰত গোট খাব আৰু নবায়োতৰ মতা মেৰবোৰে তোমাৰ পৰিচৰ্য্যা কৰিব; সেইবোৰ গ্ৰহণীয় হৈ মোৰ যজ্ঞ-বেদিৰ ওপৰত উঠিব, আৰু মোৰ গৌৰৱযুক্ত গৃহ মই গৌৰৱান্বিত কৰিম । 
\v 8 মেঘৰ নিচিনাকৈ আৰু নিজৰ বাহৰ সোমোৱা বাটলৈ অহা কপৌৰ নিচিনাকৈ উড়ি অহা এইবিলাক কোন ?
\v 9 নিশ্চয়ে দ্বীপবোৰে মোলৈ অপেক্ষা কৰিব; আৰু তোমাৰ ঈশ্বৰ যিহোৱাই, ইস্ৰায়েলৰ পবিত্ৰ জনাই তোমাক গৌৰৱান্বিত কৰাৰ কাৰণে, তেওঁৰ আৰু তেওঁৰ নামৰ নিমিত্তে ৰূপ আৰু সোণেৰে সৈতে দূৰৰ পৰা তোমাৰ সন্তানবিলাকক আনিবলৈ তৰ্চীচৰ জাহাজবোৰ আাগ হব ।
\p
\v 10 আৰু পৰজাতিবিলাকে গড় পুনৰায় গাঁথিব, আৰু সিঁহতৰ ৰজাবিলাকে তোমাৰ পৰিচৰ্য্যা কৰিব; কিয়নো, মই যেনেকৈ তোমাক কোপত প্ৰহাৰ কৰিছিলোঁ, তেনেকৈ অনুগ্ৰহত তোমালৈ দয়াও কৰিলোঁ । 
\v 11 লোকবিলাকে যেন জাতিবিলাকৰ ধন-সম্পত্তি আৰু বন্দি কৰি অনা সিঁহতৰ ৰজাবিলাকক তোমাৰ ভিতৰলৈ আনিব পাৰে, এই নিমিত্তে তোমাৰ বৰ দুৱাৰবোৰ সদায় মেলা হৈ থাকিব, দিনত কি ৰাতিত কেতিয়াও বন্ধ কৰা নহব ।   
\v 12 কিয়নো যি জাতি আৰু যি ৰাজ্যই তোমাৰ অধীনতা স্বীকাৰ নকৰিব, সেই উভয়েই বিনষ্ট হব; এনে কি, সেই জাতিবিলাকক নিচেইকৈ ধ্বংস কৰা যাব ।
\v 13 লিবানোনৰ গৌৰৱ তোমালৈ আহিব; দেৱদাৰু, তিধৰ, আৰু তাচুৰ গছ একে লগ হৈ মোৰ পবিত্ৰস্থান ভূষিত কৰিবৰ অৰ্থে আহিব; আৰু মই মোৰ চৰণৰ ঠাই প্ৰতাপযুক্ত কৰিম । 
\v 14 আৰু তোমাক কষ্ট দিয়াবিলাকৰ সন্তানবোৰ মূৰ দোঁৱাই তোমাৰ ওচৰলৈ আহিব, আৰু তোমাক হেয়জ্ঞান কৰা সকলোৱে তোমাৰ ভৰিৰ তলত দীঘল দি পৰিব, আৰু তোমাক যিহোৱাৰ পুৰী, ইস্ৰায়েলৰ পবিত্ৰ জনাৰ চিয়োন বুলি সম্বোধন কৰিব ।

\p
\v 15 তুমি এনে পৰিত্যক্তা আৰু ঘৃণিতা হলা, যে, কোনো পথিক তোমাৰ মাজেদি নাজায়; তাৰ সলনি মই তোমাক চিৰকাল থকা প্ৰশংসাৰ, আৰু পুৰুষানুক্ৰমে আমোদৰ বিষয় কৰিম ।
\v 16 আৰু তুমি জাতিবিলাকৰ দুগ্ধ পান কৰিবা, আৰু ৰজাবিলাকৰ স্তন চুহিবা; তাতে মই যিহোৱা যে তোমাৰ ত্ৰাণকৰ্ত্তা, তোমাৰ মুক্তিদাতা, যাকোবৰ পৰাক্ৰমী জনা, ইয়াক তুমি জানিবা ।
\v 17 মই পিতলৰ সলনি সোণ, লোহাৰ সলনি ৰূপ, কাঠৰ সলনি পিতল, আৰু শিলবোৰৰ সলনি লোহা আনিম; আৰু মই তোমাৰ অধ্যক্ষবিলাকক শান্তিস্বৰূপে, আৰু তোমাৰ কৰগ্ৰাহীবিলাকক ধাৰ্ম্মিকতাস্বৰূপে নিযুক্তি কৰিম ।
\v 18 তোমাৰ দেশত অত্যাচাৰৰ আৰু তোমাৰ সীমাৰ ভিতৰত বিনষ্ট হোৱাৰ বা ধ্বংসৰ কথা আৰু শুনা নাযাব; কিন্তু তুমি তোমাৰ গড়ৰ নাম পৰিত্ৰাণ, আৰু তোমাৰ বৰ দুৱাৰৰ নাম প্ৰশংসা ৰাখিবা । 
\v 19 দিনত সূৰ্য্য তোমাৰ দীপ্তি আৰু নহব, আৰু পোহৰৰ অৰ্থে চন্দ্ৰই তোমাক জোনাক নিদিব; কিন্তু যিহোৱায়েই তোমাৰ অনন্তকলীয়া জ্যোতিঃ, আৰু তোমাৰ ঈশ্বৰেই তোমাৰ ভূষণস্বৰূপ হব ।
\v 20 তোমাৰ সূৰ্য্য আৰু অস্ত নাযাব, তোমাৰ চন্দ্ৰও আৰু মাৰ নাযাব, কিয়নো যিহোৱা তোমাৰ অনন্তকলীয়া জ্যোতিঃ হব, আৰু তোমাৰ শোকৰ দিন সমাপ্ত হব ।
\v 21 মই গৌৰৱান্বিত হবৰ নিমিত্তে মই ৰোৱা গছৰ পোখা আৰু মোৰ হাতে কৰা কৰ্ম্মস্বৰূপ যি তোমাৰ প্ৰজাবিলাক, তেওঁবিলাক সকলোৱেই ধাৰ্ম্মিক হব; তেওঁবিলাকে অনন্ত কাললৈকে দেশ অধিকাৰ কৰিব ।
\v 22 যি সৰু, সি হাজাৰ হৈ উঠিব; মই যিহোৱাই উচিত সময়ত ইয়াক সাম্ফল কৰিবলৈ বেগী হম। 

\c 61
\s চিয়োনৰ পৰিত্ৰাণৰ আৰু মঙ্গলৰ প্ৰচাৰ ।
\p
\v 1 প্ৰভু যিহোৱাৰ আত্মা মোত স্থিতি হৈছে; কিয়নো নম্ৰ লোকবিলাকৰ আগত শুভবাৰ্ত্তা প্ৰচাৰ কৰিবলৈ যিহোৱাই মোক অভিষেক কৰিলে; ভগ্নচিত্তীয়াবিলাকৰ ঘা বান্ধিবলৈ, বন্দী লোকবিলাকলৈ মুক্তি, আৰু বন্দীয়াৰবিলাকলৈ বন্দীশাল মুকলি কৰা কথা ঘোষণা কৰিবলৈ, 
\v 2 যিহোৱাৰ অনুগ্ৰহ-বছৰ আৰু আমাৰ ঈশ্বৰৰ প্ৰতিফল দিয়া দিন ঘোষণা কৰিবলৈ,
\v 3 আটাই শোকাতুৰ লোকক শান্ত্বনা কৰিবলৈ, ভষ্মৰ সলনি মালা, শোকৰ সলনি আনন্দৰ তেল, আৰু বেজাৰ মনৰ সলনি প্ৰশংসাৰ বস্ত্ৰ দান কৰিবলৈ তেওঁ মোক পঠালে; তাতে তেওঁবিলাক ধৰ্ম্মগছ, আৰু যিহোৱাৰ ভূষণৰ অৰ্থে তেৱেঁ পতা উদ্যান বুলি প্ৰখ্যাত হব । 

\p
\v 4 আৰু তেওঁবিলাকে পুৰাতন ধ্বংসস্থানবোৰ পুনৰায় নিৰ্ম্মাণ কৰিব, আগৰ কালৰে পৰা উচ্ছন্ন হৈ থকা ঠাইবোৰ পুনৰায় স্থাপন কৰিব, আৰু ভগা-ছিগা, পুৰুষাণুক্ৰমে ধ্বংস হৈ থকা নগৰবোৰ মেৰামতি কৰিব । 
\v 5 আৰু পৰজাতিবিলাকে থিয় হৈ তোমালোকৰ জাকবোৰ চৰাব, আৰু বিদেশীবিলাকৰ সন্তানবোৰ তোমালোকৰ হালোৱা, দ্ৰাক্ষা-বাৰীৰ খেতিয়ক হব ।
\v 6 কিন্তু তোমালোক হলে যিহোৱাৰ পুৰোহিত বুলি প্ৰখ্যাত হবা; লোকবিলাকে তোমালোকক আমাৰ ঈশ্বৰৰ পৰিচালক বুলিব; তোমালোকে জাতিবিলাকৰ ধন-সম্পত্তি ভোগ কৰিবা, আৰু সিহঁতৰ প্ৰতাপত তোমালোকে গৌৰৱ কৰিবা । 
\v 7 তোমালোকৰ লাজৰ সলনি তোমালোকৰ দুগুণ সন্মান হব, আৰু তেওঁবিলাকে অপমানৰ সলনি নিজ নিজ অংশত আনন্দ কৰিব; এই হেতুকে তেওঁবিলাকে নিজৰ দেশত দুগুণ আধিপত্য ভোগ কৰিব, আৰু তেওঁবিলাকৰ অনন্তকলীয়া আনন্দ হব ।
\v 8 কিয়নো মই যিহোৱাই ন্যায় বিচাৰ ভাল পাওঁ, অন্যায়ৰূপে কাঢ়ি লোৱা ঘিণ কৰোঁ; এই হেতুকে মই নিশ্চয়ে তেওঁবিলাকৰ কাৰ্য্যৰ ফল তেওঁবিলাকক দিম, আৰু তেওঁবিলাকে সৈতে অনন্ত কাল থকা এক নিয়ম কৰিম ।
\v 9 তাতে তেওঁবিলাকৰ বংশ জাতিবিলাকৰ মাজত, আৰু তেওঁবিলাকৰ সন্তানবিলাক লোকবিলাকৰ মাজত প্ৰখ্যাত হব; তেওঁবিলাকক যেয়ে দেখিব, সেয়ে তেওঁবিলাকক যিহোৱাৰ আশীৰ্ব্বাদপ্ৰাপ্ত বংশ বুলি স্বীকাৰ কৰিব।
 
\p
\v 10 মই যিহোৱাত অতিশয় আনন্দ কৰিম মোৰ প্ৰাণে মোৰ ঈশ্বৰত উল্লাস কৰিব; কিয়নো, দৰাই যেনেকৈ মালাৰে নিজকে বিভূষিত কৰে, কন্যাই যেনেকৈ অলঙ্কাৰেৰে নিজকে শোভিত কৰে, তেনেকৈ তেওঁ মোক পৰিত্ৰাণৰূপ বস্ত্ৰ পিন্ধালে, ধাৰ্ম্মিকতাৰূপ চোলাৰে মোক ঢাকিলে ।
\v 11 কিয়নো, পৃথিবীয়ে যেনেকৈ নিজ গছবোৰৰ কলি মেলায়, আৰু বাৰীয়ে যেনেকৈ তাত ৰোৱা সকলোকে গজায়, তেনেকৈ প্ৰভু যিহোৱাই সকলো জাতিবিলাকৰ সাক্ষাতে ধাৰ্ম্মিকতা আৰু প্ৰশংসা উৎপন্ন কৰিব ।

\c 62
\p
\v 1 পোহৰৰ দৰে চিয়োনৰ ধাৰ্ম্মিকতা, জ্বলি থকা প্ৰদীপৰ দৰে তেওঁৰ পৰিত্ৰাণ প্ৰকাশিত নহয়মানে, মই তেওঁৰ কাৰণে নিমাত হৈ নাথাকিম, আৰু যিৰূচালেমৰ নিমিত্তে ৰৈ নাথাকিম ।
\v 2 জাতিবিলাকে তোমাৰ ধাৰ্ম্মিকতা, আৰু সকলো ৰজাই তোমাৰ গৌৰৱ দেখিব; আৰু যিহোৱাৰ মুখে দিয়া এক নতুন নামেৰে তুমি প্ৰখ্যাত হবা ।
\v 3 তুমি যিহোৱাৰ হাতত এটি সুন্দৰ কিৰীটি, তোমাৰ ঈশ্বৰৰ হাতত এটি ৰাজমুকুটস্বৰূপ হবা ।
\v 4 তোমাক আৰু পৰিত্যক্তা বোলা নাযাব, নাইবা তোমাৰ দেশক উচ্ছন্ন দেশ বুলি আৰু মতা নহব; কিন্তু তুমি হেফচীবা (তেওঁত মই সন্তোষ্ট) বুলি প্ৰখ্যাত হবা; আৰু তোমাৰ দেশ বিয়ূলা (বিবাহিতা) বুলি প্ৰখ্যাত হব; কিয়নো যিহোৱা তোমাত সন্তোষ্ট হৈছে, আৰু তোমাৰ দেশ বিবাহিত হব । 
\v 5 কাৰণ যেনেকৈ ডেকাই কুমাৰীক বিবাহ কৰে, তেনেকৈ তোমাৰ পুত্ৰবিলাকে তোমাক বিবাহ কৰিব; আৰু যেনেকৈ দৰাই কন্যাত আনন্দ কৰে, তেনেকৈ তোমাৰ ঈশ্বৰেও তোমাত আনন্দ কৰিব।

\p
\v 6 হে যিৰূচালেম, তোমাৰ গড়ৰ ওপৰত মই প্ৰহৰীবিলাকক নিযুক্তি কৰি থলোঁ; তেওঁবিলাকে দিন কি ৰাতি কেতিয়াও নিমাতে নাথাকিব । হে যিহোৱাক সোঁৱৰণ কৰাওঁতাবিলাক, তোমালোক ক্ষান্ত নহবা;
\v 7 আৰু তেওঁ যেতিয়ালৈকে যিৰূচালেমক স্থাপন নকৰে, আৰু পৃথিবীৰ মাজত তাক প্ৰশংসাৰ পাত্ৰ নকৰে, তেতিয়ালৈকে তেওঁক জিৰণি নিদিবা । 
\v 8 যিহোৱাই নিজ সোঁ হাত, নিজ বলৱান বাহু দাঙি এই শপত কৰিলে, তোমাৰ শত্ৰূবোৰৰ আহাৰ হবৰ নিমিত্তে, নিশ্চয়ে মই সিঁহতক তোমাৰ শস্য আৰু নিদিম, আৰু তুমি পৰিশ্ৰমেৰে অৰ্জ্জা তোমাৰ দ্ৰাক্ষাৰস বিদেশীবোৰে আৰু পান কৰিবলৈ নাপাব; 
\v 9 কিন্ত্ত যিবিলাকে শস্য চপালে, সিবিলাকে তাক ভোজন কৰি যিহোৱাৰ প্ৰশংসা কৰিব, আৰু যিবিলাকে দ্ৰাক্ষাফল গোটালে, সিবিলাকে মোৰ ধৰ্ম্মধামৰ চোতাল কেইখনত তাৰ ৰস পান কৰিব ।

\p
\v 10 তোমালোকে যোৱা, বৰ দুৱাৰেদি যোৱা; লোকবিলাকৰ নিমিত্তে পথ যুগুত কৰা ৰাজআলি ওখ কৰা, ওখ কৰা; শিলবোৰ গুচাই পেলোৱা, জাতিবিলাকৰ নিমিত্তে এক ধ্বজা তোলা ।
\v 11 চোৱা, যিহোৱাই পৃথিবীৰ অন্তলৈকে ঘোষণা কৰিছে, বোলে তোমালোকে চিয়োনজীয়াৰীক কোৱা, চোৱা, তোমাৰ পৰিত্ৰাণ ওচৰ চপিছেহি; চোৱা তেওঁৰ লগত তেওঁ দিবলগীয়া পুৰস্কাৰ আছে, আৰু তেওঁৰ আগত তেওঁ দিব লগীয়া কাৰ্য্যফল আছে ।
\v 12 আৰু সিবিলাক পবিত্ৰ প্ৰজা, যিহোৱাৰ মুক্ত লোক বুলি প্ৰখ্যাত হব; আৰু তুমি অন্বেষিতা আৰু অপৰিত্যক্তা নগৰী বুলি প্ৰখ্যাত হবা ।

\c 63
\s ইদোমৰ প্ৰতিকাৰ সধা দিন । লোকবিলাকৰ প্ৰাৰ্থনা ।
\p
\v 1 ইদোমৰ পৰা, ৰঙা ৰঙেৰে বোলোৱা বস্ত্ৰ পিন্ধি বস্ত্ৰাৰ পৰা সৌ জনা কোন আহিছে ? নিজ সাজত আদৰণীয় হৈ, নিজ শক্তিৰ বাহুল্যত গমন কৰি সৌ জনা কোন আহিছে ? "ধাৰ্ম্মিকতাৰে কথা কওঁতা, পৰিত্ৰাণ কৰিবলৈ অতিশয় সমৰ্থ থাকোঁতা মই ।"
\v 2 তোমাৰ সাজ ৰঙা বৰণীয়া, আৰু তোমাৰ বস্ত্ৰ কুণ্ডত দ্ৰাক্ষাগুটি গচকোতাৰ কাপোৰৰ নিচিনা কিয় ?
\v 3 "মই অকলেই কুণ্ডত দ্ৰাক্ষাগুটি গচকিছিলোঁ, আৰু জাতিবিলাকৰ মাজত কোনাৱেই মোৰ সঙ্গী নাছিল; এনে কি, মই ক্ৰোধত সিহতক গচকিছিলোঁ, আৰু কোপত সিঁহতক মৰ্দ্দন কৰিছিলোঁ, এনে সময়ত মোৰ বস্ত্ৰত সিঁহতৰ তেজৰ ছিটা লাগিল, আৰু মোৰ গোটেই সাজত দাগ লগালোঁ ।  
\v 4 কিয়নো প্ৰতিকাৰ সাধিবৰ দিন মোৰ মনত আছিল, আৰু মোৰ মুক্ত কৰিব লগীয়াবিলাকৰ বছৰ উপস্থিত আছিল ।
\v 5 পাছে মই চাই দেখিলোঁ, যে, মোক সহায় কৰোঁতা কোনো নাছিল, ইয়াতে মই আচৰিত মানিছিলোঁ; এই হেতুকে মোৰ নিজৰ বাহুৱে মই কৰিব লগীয়া পৰিত্ৰাণ সিদ্ধ কৰিলে, আৰু মোৰ ক্ৰোধেই মোক উপকাৰ কৰিলে ।
\v 6 আৰু মই মোৰ ক্ৰোধত জাতিবিলাকক গচকিলোঁ, আৰু মোৰ কোপত সিহঁতক মতোৱাল কৰিলোঁ, আৰু সিহঁতৰ তেজ মাটিত পেলালোঁ।

\p
\v 7 মই যিহোৱাৰ নানাবিধ দয়া কীৰ্ত্তন কৰিম ; আৰু যিহোৱাই আমাক যি যি উপকাৰ কৰিলে, সেই সকলো অনুসাৰে, আৰু নিজৰ নানাবিধ কৰুণা আৰু প্ৰচুৰ দয়া অনুসাৰে ইস্ৰায়েল বংশক যি মহৎ মঙ্গল কৰিলে, সেই অনুসাৰে মই যিহোৱাৰ প্ৰশংসাৰ কীৰ্ত্তন কৰিম ।
\v 8 কিয়নো তেওঁ কৈছিল, অৱশ্যে তেওঁবিলাক মোৰ প্ৰজা, ছল নকৰা সন্তান; এই বুলি তেওঁ তেওঁবিলাকৰ ত্ৰাণকৰ্ত্তা হৈছিল ।
\v 9 তেওঁবিলাকৰ আটাই দুখত তেওঁ দুখিত হৈছিল, আৰু তেওঁৰ শ্ৰীমুখস্বৰূপ দূতে তেওঁবিলাকক পৰিত্ৰাণ কৰিছিল; তেওঁ নিজ প্ৰেম আৰু কৃপাতে তেওঁবিলাকক মুক্ত কৰিছিল, আৰু তেওঁ পূৰ্ব্বৰ সকলো কালত তেওঁবিলাকক দাঙি বৈ আনিছিল ।

\p
\v 10 কিন্তু তেওঁবিলাকে বিদ্ৰোহ কৰি তেওঁৰ পবিত্ৰ আত্মাক বেজাৰ দিছিল; এই হেতুকে তেওঁ ঘূৰি তেওঁবিলাকৰ শত্ৰূ হৈছিল, আৰু নিজে তেওঁবিলাকৰ অহিতে যুদ্ধ কৰিছিল ।
\v 11 তেতিয়া প্ৰজাবিলাকে পুৰণি কাল, মোচি, আৰু তেওঁৰ লোকবিলাকক সোৱৰণ কৰি কৈছিল, যি জনাই নিজ জাকৰ ভেড়া-ৰখীয়াবিলাকে সৈতে সিবিলাকক সমুদ্ৰৰ পৰা উলিয়াই আনিছিল, তেওঁ ক'ত? যি জনাই নিজ পবিত্ৰ আত্মা তেওঁবিলাকৰ অন্তৰত স্থাপন কৰিছিল, 
\v 12 যি জনাই মোচিৰ সোঁহাতে নিজৰ প্ৰতাপী বাহু চলাইছিল, যি জনাই নিজৰ নিমিত্তে চিৰস্থায়ী নাম সিদ্ধ কৰিবৰ অৰ্থে তেওঁবিলাকৰ আগত জলসমূহ দুফাল কৰিছিল,
\v 13 যি জনাই, তেওঁবিলাকে উজুটি নোখোৱাকৈ, অৰণ্যত লৰ মৰা ঘোৰাৰ নিচিনাকৈ অগাধ জলৰ মাজেদি তেওঁবিলাকক লৈ আহিছিল, সেই জনা ক'ত ?
\v 14 উপত্যকালৈ নামি যোৱা পশুৰ জাকৰ দৰে যিহোৱাৰ আত্মাই তেওঁবিলাকক জিৰণি দিছিল; নিজৰ প্ৰতাপী নাম সিদ্ধ কৰিবৰ অৰ্থে তুমি তোমাৰ প্ৰজাবিলাকক সেইদৰে লৈ আহিছিলা।

\p
\v 15 তুমি স্বৰ্গৰ পৰা তললৈ দৃষ্টি কৰা, আৰু তোমাৰ পবিত্ৰতাৰ আৰু গৌৰৱৰ নিবাসৰ পৰা চোৱা; তোমাৰ উদ্যোগ আৰু মহৎ কাৰ্য্যবোৰ ক'ত ?
\v 16 কিয়নো তুমিয়েই আমাৰ পিতৃ; কাৰণ অব্ৰাহামে আমাক নাজানে, আৰু ইস্ৰায়েলে আমাক স্বীকাৰ নকৰে; হে যিহোৱা, তুমিয়েই আমাৰ পিতৃ; আৰু পূৰ্ব্বকালৰে পৰা তুমি আমাৰ মুক্তিদাতা, এয়ে তোমাৰ নাম ।
\v 17 হে যিহোৱা, তুমি তোমাৰ পথৰ পৰা আমাক কিয় অপথে লৈ গৈছা ? আৰু তোমাক ভয় নকৰিবলৈ আমাৰ মন কিয় কঠিন কৰিছা ? তোমাৰ দাসবিলাকৰ, তোমাৰ আধিপত্যৰ ফৈদবিলাকৰ কাৰণে উভটি আহাঁ । 
\v 18 তোমাৰ পবিত্ৰ প্ৰজাবিলাকে অলপ সময়হে নিজ নিজ আধিপত্য ভোগ কৰিলে; আমাৰ শত্ৰূবোৰে তোমাৰ ধৰ্ম্মধাম ভৰিৰে গচকিলে ।
\v 19 যিবিলাকৰ ওপৰত তুমি কেতিয়াও ৰাজত্ব কৰা নাই, আৰু যিবিলাক তোমাৰ নামেৰে প্ৰখ্যাত হোৱা নাই, আমি এনে লোকবিলাকৰ নিচিনা হলোঁ ।

\c 64
\p
\v 1 অহ, তুমি আকাশ-মণ্ডল বিদাৰি নামি আহিলে, পৰ্ব্বতবোৰ তোমাৰ সাক্ষাতে দ্ৰৱ হৈ গলে, কেনে ভাল আছিল ।
\v 2 জাতিবিলাকে তোমাৰ সাক্ষাতে কঁপিবৰ নিমিত্তে তোমাৰ শত্ৰুবোৰৰ আগত তোমাৰ নাম জ্বলাবলৈ, অগ্নিয়ে জেং খৰি পোৰাৰ নিচিনাকৈ, আৰু জুয়ে পানী উতলোৱাৰ নিচিনাকৈ তুমি নামি আহিলে, কেনে ভাল আছিল । 
\v 3 আমি ভাব নকৰা ভয়ানক কাৰ্য্যবোৰ তুমি কৰি নামি আহিলে, আৰু তোমাৰ সাক্ষাতে পৰ্ব্বতবোৰ দ্ৰৱ হৈ গলে, কেনে ভাল আছিল ।
\v 4 তোমালৈ অপেক্ষা কৰোঁতা জনলৈ কাৰ্য্য সিদ্ধ কৰোঁতা যি তুমি, তোমাৰ বাহিৰে আন ঈশ্বৰ আছে বুলি আগৰ কালৰ পৰা মানুহবিলাকে শুনা নাই, কাণেৰে অনুভৱ কৰা নাই, বা চকুৰে দেখা নাই । 
\v 5 যি জনে আনন্দ কৰি ধাৰ্ম্মিকতা সিদ্ধ কৰে, আৰু যিবিলাকে তোমাৰ পথত তোমাক সোঁৱৰণ কৰে, তুমি সেই সকলোৰ লগত সাক্ষাত কৰি থাকা; চোৱা, তুমি ক্ৰোদ্ধ আৰু আমি পাপিষ্ঠ, চিৰকালৰে পৰা এই অৱস্থাত আছোঁ, তেন্তে আমি পৰিত্ৰাণ পাম নে ?
\v 6 কিয়নো আমি সকলোৱেই অশুচি লোকৰ সদৃশ হলোঁ, আৰু আমাৰ সকলো ধাৰ্ম্মিকতা চুৱা হোৱা কাপোৰৰ দৰে হল; আমি আটাইবিলাক পাতৰ নিচিনাকৈ জয় পৰিছোঁ, আৰু আমাৰ অপৰাধবোৰে বতাহৰ দৰে আমাক উড়ুৱাই লৈ গৈছে ।
\v 7 তোমাৰ নামেৰে প্ৰাৰ্থনা কৰোঁতা কোনো নাই; কোনেও তোমাৰ আশ্ৰয় লবলৈ নিজ মন উচটাই নিদিয়ে; কিয়নো তুমি আমাৰ পৰা মুখ লুকুৱাই ৰাখিছা, আৰু আমাৰ অপৰাধৰ প্ৰতাপত আমাক গলি যাবলৈ দিছা ।

\p
\v 8 কিন্তু হে যিহোৱা, তুমি আমাৰ পিতৃ; আমি মাটি, আৰু তুমি আমাৰ কুমাৰ; আমি সকলোৱেই তোমাৰ হাতৰ কাৰ্য্য ।
\v 9 হে যিহোৱা, তুমি অত্যন্ত ক্ৰোদ্ধ নহবা, বা চিৰকাললৈকে অপৰাধ মনত নাৰাখিবা; চোৱা, দৃষ্টি কৰা; আমি তোমাক মিনতি কৰোঁ, আমি সকলোৱেই তোমাৰ প্ৰজা ।
\v 10 তোমাৰ পবিত্ৰ নগৰবোৰ অৰণ্য হৈ পৰিল; চিয়োন অৰণ্য হৈ গল; যিৰূচালেম ধ্বংসস্থান হল ।
\v 11 য’ত আমাৰ পূৰ্ব্ব-পুৰুষবিলাকে তোমাৰ প্ৰশংসা কৰিছিল, আমাৰ সেই পবিত্ৰ সুন্দৰ গৃহ অগ্নিৰে দগ্ধ হল; আৰু আমাৰ মনমোহা সকলো ঠাই উচ্ছন্ন হল । 
\v 12 হে যিহোৱা; এইবোৰ দেখিও, তুমি আঁতৰি থাকিবা নে ? আৰু মনে মনে থাকি, আামাক অত্যন্ত দুখ দিবা নে ?

\c 65
\s অপথে যোৱা লোকক যিহোৱাই ধমকি দিয়া; আৰু তেওঁৰ লোকবিলাকক মঙ্গলৰ প্ৰতিজ্ঞা কৰা।
\p
\v 1 যিবিলাকে মোক নিবিচাৰিলে, সিবিলাকক মোৰ পৰামৰ্শ লোৱাব খুজিলোঁ; আৰু যিবিলাকে মোক অন্বেষণ নকৰিলে, সেইবিলাকক মোক পোৱাব খুজিলোঁ; যি জাতি মোৰ নামেৰে প্ৰখ্যাত নহল, এনে জাতিৰ আগত, এইয়া চোৱা, মই আছোঁ, মই আছোঁ, এই বুলি মই কলোঁ ।
\v 2 যি জাতিয়ে নিজ নিজ কল্পনামতে কুপথত চলে, এনে এক বিদ্ৰোহী জাতিৰ আগত মই ওৰে দিনটো হাত মেলিলোঁ ।
\v 3 যি জাতিয়ে বাৰীত বলিদান দি, আৰু ইটাৰ ওপৰত ধূপ জ্বলাই মোৰ মুখৰ আগত সদায় বেজাৰ দিয়ে,
\v 4 যি জাতিয়ে মৈদামবোৰৰ মাজত বহে, আৰু অতি গুপুত ঠাইত ৰাতি কটায় যি জাতিয়ে গাহৰিৰ মঙহ খায়, আৰু নিজ নিজ পাত্ৰত ঘিণলগীয়া মঙহৰ জোল ৰাখে,
\v 5 যি জাতিয়ে কয়, নিজ ঠাইতে থাকা; মোৰ ওচৰলৈ নাহিবা, কিয়নো মই তোমাতকৈ পবিত্ৰ, সিহঁত এনেকুৱা জাতি যে, সিহঁত মোৰ নাকত ধোঁৱা, আৰু ওৰে দিনটো জ্বলি থকা অগ্নিস্বৰূপ ।
\v 6 চোৱা, মোৰ আগত এয়ে লিখা আছে, মই মনে মনে নাথাকিম, কিন্তু প্ৰতিফল দিম;
\v 7 এনে কি, যিহোৱাই কৈছে, মই একেবাৰে তোমালোকৰ নিজৰ নিজৰ অপৰাধৰ পৰ্ব্বতবোৰত ধূপ জলোৱা আৰু উপ-পৰ্ব্বতবোৰত মোক নিন্দা কৰা তোমালোকৰ পূৰ্ব্ব-পুৰুষবিলাকৰো অপৰাধৰ প্ৰতিফল তোমালোকৰ বুকুত দিম, আৰু মই প্ৰথমে সিহঁতৰ কাৰ্য্য জুখি সিহঁতৰ বুকুত প্ৰতিফল দিম।
\p
\v 8 যিহোৱাই এই কথা কৈছে, যেনেকৈ দ্ৰাক্ষাৰ থোকত ৰস দেখিলে, লোকে কয়, তাক নষ্ট নকৰিবা, কিয়নো তাত আশীৰ্ব্বাদ আছে, সেই দৰে, সিহঁত আটাইকে নষ্ট নকৰিবৰ মনেৰে মোৰ দাসবিলাকৰ নিমিত্তে মই কৰিম ।
\v 9 আৰু মই যাকোবৰ পৰা এক বংশ, আৰু যিহূদাৰ পৰা মোৰ পৰ্ব্বতবোৰৰ এক অধিকাৰী উৎপন্ন কৰিম; আৰু মোৰ মনোনীত লোকবিলাকে তাত অধিকাৰ কৰিব, আৰু মোৰ দাসবিলাকে তাত বসতি কৰিব ।
\v 10 আৰু মোক বিচৰা মোৰ প্ৰজাবিলাকৰ নিমিত্তে চাৰোণ মেৰৰ জাকৰ গঁৰালস্বৰূপ হব, আৰু আখোৰ উপত্যকা গৰুৰ জাকবোৰৰ শোৱা ঠাই হব ।
\v 11 কিন্তু যিহোৱাক ত্যাগ কৰা, মোৰ পবিত্ৰ পৰ্ব্বতক পাহৰা, ভাগ্য-দেৱতালৈ মেজ সজোৱা, নিৰূপণী দেৱীলৈ মিহলি কৰা দ্ৰাক্ষাৰসেৰে পান-পাত্ৰ পূৰ কৰা যি তোমালোক,
\v 12 তোমালোকক তৰোৱালৰ নিমিত্তে নিৰূপণ কৰিম, আৰু তোমালোকে হত্যালৈ মূৰ দোঁৱাবা। কাৰণ মই মাতিলত তোমালোকে উত্তৰ নিদিলা, মই কলত তোমালোকে নুশুনিলা; কিন্তু মোৰ দৃষ্টিত যি বেয়া, তাকেই তোমালোকে কৰিলা, আৰু যিহত মোৰ সন্তোষ নাই, তাকেই তোমালোকে মনোনীত কৰিলা।
\p
\v 13 এই হেতুকে প্ৰভু যিহেৱাই এই কথা কৈছে, চোৱা, মোৰ দাসবিলাকে হলে ভোজন কৰিব, কিন্তু তোমালোক ভোকত আতুৰ হবা; চোৱা, মোৰ দাসবিলাকে হলে পান কৰিব, কিন্তু তোমালোক পিয়াহত আতুৰ হবা; চোৱা, মোৰ দাসবিলাকে হলে মনত আনন্দ কৰিব, কিন্তু তোমালোকে লাজ পাবা;
\v 14 চোৱা, মোৰ দাসবিলাকে হলে মনৰ সুখত আনন্দ-গান কৰিব, কিন্তু তোমালোকে মনৰ দুখত কাতৰোক্তি কৰিবা, আৰু মন ভগ্ন হোৱাৰ কাৰণে হাহাকাৰ কৰিবা ।
\v 15 মোৰ মনোনীত লোকবিলাকৰ অৰ্থে শাও-শপনি দিবৰ নিমিত্তে তোমালোকে তোমালোকৰ নাম থৈ যাবা, আৰু প্ৰভু যিহোৱাই তোমাক মাৰিব, আৰু নিজ দাসবিলাকক আন নাম ধৰি মাতিব।
\v 16 তাতে, যি মানুহে পৃথিবীত নিজকে ধন্য বুলিব, সেই মানুহে সত্য ঈশ্বৰৰ নামেৰেহে নিজকে ধন্য বুলিব; আৰু যি মানুহে পৃথিবীত শপত খায়, তেওঁ সত্য ঈশ্বৰৰ নামেৰেহে শপত খাব; কিয়নো পূৰ্ব্বকালৰ সকলো সঙ্কট পাহৰা গল, আৰু মোৰ দৃষ্টিৰ পৰা সেইবোৰ লুকাল ।
\p
\v 17 কিয়নো চোৱা, মই নতুন আকাশ-মণ্ডল আৰু নতুন পৃথিবী সৃষ্টি কৰো; আৰু পূৰ্ব্বকালৰ কথাবোৰ সোঁৱৰণ কৰা বা মনত কৰাও নহব ।
\v 18 কিন্তু মই যি সৃষ্টি কৰোঁ, তাত তোমালোকে অনন্ত কাল আনন্দ আৰু উল্লাস কৰা; কিয়নো চোৱা, মই যিৰূচালেমক উল্লাসৰ বিষয়, আৰু তাৰ লোকবিলাকক আনন্দৰ বিষয় কৰি সৃষ্টি কৰোঁ।
\v 19 আৰু মই যিৰূচালেমত উল্লাস, আৰু মোৰ প্ৰজাবিলাকত আনন্দ কৰিম, আৰু তাত ক্ৰন্দনৰ শব্দ কি কাতৰোক্তিৰ শব্দ আৰু শুনা নাযাব ।
\v 20 সেই ঠাইৰ পৰা কোনো অলপদিনীয়া কেঁচুৱা, বা সম্পূৰ্ণ আয়ুস নোপোৱা কোনো বুঢ়া লোকক মৈদামলৈ নিয়া নহব; কিয়নো লৰা এশ বছৰ বয়সীয়া হৈ মৰিব, আৰু পাপী এশ বছৰ বয়স পাই অভিশপ্ত হব ।
\v 21 আৰু লোকবিলাকে ঘৰ সাজি তাৰ ভিতৰত বাস কৰিব, আৰু দ্ৰাক্ষাবাৰী পাতি তাৰ ফল ভোগ কৰিব ।
\v 22 অন্যে বাস কৰিবলৈ তেওঁবিলাকে ঘৰ নাসাজিব, অন্যে ভোগ কৰিবলৈ তেওঁবিলাকে বাৰী নাপাতিব; কিয়নো গছৰ আয়ুস যিমান, মোৰ প্ৰজাবিলাকৰ আয়ুসো সিমান হব, আৰু মোৰ মনোনীত লোকবিলাকে নিজ নিজ হাতেৰে কৰা কাৰ্য্যৰ ফল বহুকাললৈকে ভোগ কৰিব ।
\v 23 তেওঁবিলাকে বৃথা পৰিশ্ৰম নকৰিব, আৰু আপদৰ নিমিত্তে সন্তান প্ৰসৱ নকৰিব; কিয়নো তেওঁবিলাক আৰু তেওঁবিলাকৰ লগত থকা সন্তান, যিহোৱাৰ পৰা আশীৰ্ব্বাদ পোৱাবিলাকৰ বংশ ।
\v 24 আৰু তেওঁবিলাকে নৌ মাতোঁতেই মই উত্তৰ দিম, আৰু তেওঁবিলাকৰ কথা নৌ ওৰ পৰোঁতেই মই শুনিম ।
\v 25 ৰাংকুকুৰ আৰু ভেড়া পোৱালি একে ঠাইতে চৰিব, সিংহই গৰুৰ দৰে খেৰ খাব, আৰু ধূলিয়েই সৰ্পৰ আহাৰ হব; যিহোৱাই কৈছে, মোৰ সমস্ত পৰ্ব্বতত কোনেও কাকো অপকাৰ কি বিনষ্ট নকৰিব ।
\c 66
\s ইস্ৰায়েলৰ সুখ, আৰু তাৰ শত্ৰুবোৰৰ বিনাশ ।
\p
\v 1 যিহোৱাই এই কথা কৈছে, স্বৰ্গ মোৰ সিংহাসন, আৰু পৃথিবী মোৰ ভৰি-পীৰা; তোমালোকে মোৰ নিমিত্তে কেনেকুৱা গৃহ নিৰ্ম্মাণ কৰিবা ? কোন ঠাই মোৰ জিৰণিৰ ঠাই হব ?
\v 2 কিয়নো এই সকলোকে মোৰ হাতে নিৰ্ম্মাণ কৰিলে, এই নিমিত্তে এই সকলো হল, ইয়াক যিহোৱাই কৈছে; কিন্তু এজনলৈহে, দুখীয়া, ভগ্ন-চিত্তীয়া, আৰু মোৰ বাক্যত কঁপা এনে মানুহলৈকে মই দৃষ্টি কৰিম ।
\v 3 যি মানুহে গৰু মাৰে, সি মানুহ বধ কৰাৰ নিচিনা; আৰু যি মানুহে ভেড়া পোৱালি বলিদান কৰে, সি কুকুৰৰ ভঙাৰ নিচিনা; যি মানুহে নৈবেদ্য উৎসৰ্গ কৰে, সি গাহৰিৰ তেজ উৎসৰ্গ কৰাৰ নিচিনা আৰু যি মানুহে ধূপ জ্বলায়, সি অসাৰ মূৰ্ত্তিক ধন্যবাদ কৰাৰ নিচিনা; এনে কি, সিহঁতে নিজ নিজ পথ মনোনীত কৰিলে, আৰু সিহঁতৰ প্ৰাণে নিজ নিজ ঘিণলগীয়া কৰ্ম্মত সন্তোষ পায়  
\v 4 মইও সিহঁতৰ দুখদায়ক বিষয় মনোনীত কৰিম, আৰু সিহঁতে যিহক ভয় কৰে, তাকেই সিহঁতলৈ ঘটাম; কাৰণ মই মাতিলত, সিহঁতৰ কোনেও উত্তৰ নিদিলে, আৰু মই কলত, সিহঁতে নুশুনিলে; কিন্তু মোৰ দৃষ্টিত যি বেয়া, তাকেই সিহঁতে কৰিলে, আৰু যিহত মোৰ সন্তোষ নাই, তাকেই সিহঁতে মনোনীত কৰিলে।

\p
\v 5 যিহোৱাৰ বাক্যত কম্পিত হোৱা যি তোমালোক, তোমালোকে তেওঁৰ বাক্য শুনা; তোমালোকৰ যি ভাইবিলাকে তোমালোকক ঘিণ কৰে, আৰু মোৰ নামৰ নিমিত্তে তোমালোকক দূৰ কৰে, সিহঁতে কয়, আমি তহঁতৰ আনন্দ দেখিবৰ নিমিত্তে যিহোৱা মহিমান্বিত হওক; কিন্তু সিহত লজ্জিত হব ।
\v 6 নগৰৰ পৰা কোলাহল শব্দ, মন্দিৰৰ পৰা শব্দ, নিজৰ শত্ৰুবোৰক প্ৰতিফলন দিয়া যিহোৱাৰ ধ্বনি শুনা গৈছে ।

\p
\v 7 বেদনা হোৱাৰ পূৰ্ব্বেই চিয়োনে প্ৰসৱ কৰিলে, গৰ্ভবেদনা নৌ হওঁতেই তেওঁৰ এটি পুত্ৰ-সন্তান জন্মিল;
\v 8 এনে কথা কোনে শুনিলে ? এনে কৰ্ম্ম কোনে দেখিলে ? একে দিনাই জানো কোনো দেশ উৎপন্ন হয় ? বা কোনো জাতি জানো একেবাৰে প্ৰসৱ হব পাৰে ? কিয়নো চিয়োনে গৰ্ভবেদনা পোৱামাত্ৰে নিজৰ সন্তানবিলাকক প্ৰসৱ কৰিলে ।
\v 9 যিহোৱাই কৈছে, মই প্ৰসৱ-দুৱাৰলৈ আনি জানো প্ৰসৱ নকৰাম ? তোমাৰ ঈশ্বৰে কৈছে, প্ৰসৱ কৰাওঁতা যি মই, মই জানো গৰ্ভ বন্ধ কৰিম ? 

\p
\v 10 যিৰূচালেমৰ শান্ত্বনা দিওঁতা পিয়াহ চুপি তৃপ্ত হবৰ আশাৰে, আৰু তেওঁৰ দুগ্ধেৰে পূৰ হোৱা স্তন হুপী সুখী হবৰ মনেৰে,
\v 11 হে তেওঁক প্ৰেম কৰোঁতা আটাইবিলাক, তেওঁৰে সৈতে আনন্দ কৰা আৰু তেওঁৰ নিমিত্তে উল্লাস কৰা; আৰু হে তেওঁৰ কথাত শোক কৰা আটাইবিলাক, তেওঁৰ নিমিত্তে আনন্দত প্ৰফুল্লিত হোৱা ।
\v 12 কিয়নো যিহোৱাই এই কথা কৈছে, চোৱা, মই নৈৰ নিচিনাকৈ শান্তি, আৰু পাৰ বাগৰি যোৱা সোতঁৰ নিচিনাকৈ জাতিবিলাকৰ গৌৰৱ তেওঁলৈ বঢ়াম; তাতে তোমালোকে চুপিবলৈ পাবা; তোমালোকক কোলাত লৈ নিয়া যাব, আৰু আঁঠুৰ ওপৰত নচুউৱা যাব ।
\v 13 যেনেকৈ মাকে নিজ পুত্ৰক শান্ত্বনা দিয়ে, তেনেকৈ মই তোমালোকক শান্ত্বনা দিম; আৰু তোমালোকে যিৰূচালেমত শান্ত্বনা পাবা ।
\v 14 এই সকলো দেখি তোমালোকে হৃদয়ত আনন্দ কৰিবা, আৰু তোমালোকৰ অস্থিবোৰ নতুন তৃণৰ দৰে সতেজ হব; আৰু যিহেৱাৰ হাত তেওঁৰ দাসবিলাকৰ আগত পৰিচিত হব, আৰু নিজ শত্ৰূবোৰৰ বিৰুদ্ধে তেওঁৰ ক্ৰোধ হব ।

\p
\v 15 কিয়নো চোৱা, যিহোৱাই মহাকাপোৰে নিজৰ ক্ৰোধ, আৰু প্ৰজ্বলিত অগ্নিশিখাৰ দ্বাৰাই নিজৰ ধমকি সিদ্ধ কৰিবলৈ অগ্নিৰে সৈতে আগমন কৰিব, আৰু তেওঁৰ ৰথবোৰ বা’মৰলী বতাহৰ নিচিনা হব ।
\v 16 কাৰণ যিহোৱাই অগ্নিৰে আৰু নিজৰ তৰোৱালেৰে সকলো মৰ্ত্ত্য লোকে সৈতে হোৱা তেওঁৰ বিবাদ নিষ্পত্তি কৰিব; আৰু যিহোৱাৰ দ্বাৰাই হত হোৱা লোক অনেক হব ।
\v 17 যিহোৱাই কৈছে, গাহৰিৰ মঙহ, ঘিণলগীয়া বস্তু, আৰু এন্দুৰ খাওঁতা যি লোকবোৰে মাজত থকা এজনৰ অনুকৰণ কৰি, উদ্যানলৈ যাবৰ মনেৰে নিজকে পবিত্ৰ আৰু শুচি কৰে, সিহঁত একেবাৰে বিনষ্ট হব ।

\p
\v 18 কিয়নো মই সিহঁতৰ কাৰ্য্য আৰু কল্পনাবোৰ জানো । যি সময়ত সকলো জাতিক; আৰু সকলো ভাষা কওঁতা লোকবিলাকক মই চপাম, এনে সময় আহিছে; আৰু সিবিলাকে চাপি আহি মোৰ প্ৰতাপ দেখিবলৈ পাব ।
\v 19 মই সিবিলাকৰ মাজত এক চিন স্থাপন কৰিম, আৰু মই সিবিলাকৰ মাজৰ ৰক্ষা পোৱাবিলাকক, মোৰ কীৰ্ত্তি নুশুনা, বা মোৰ প্ৰতাপ নেদেখা তৰ্চীচ, পুল, আৰু ধনুৰ্দ্ধৰ লুদ, তুবল, যাবন এই জাতিবিলাকলৈ, আৰু দূৰত থকা দ্বীপনিবাসীবিলাকৰ গুৰিলৈ পঠাম তাতে তেওঁবিলাকে জাতিবিলাকৰ মাজত মোৰ প্ৰতাপ প্ৰচাৰ কৰিব ।
\v 20 তেতিয়া ইস্ৰায়েলৰ সন্তানবিলাকে যেনেকৈ যিহোৱাৰ গৃহলৈ শুচি পাত্ৰত নৈবেদ্য আনে, তেনেকৈ তেওঁবিলাকে সকলো জাতিৰ মাজৰ পৰা তোমালোকৰ সকলো ভাইক ঘোঁৰাত, গাড়ীত, দোলাত, খছৰত, আৰু উটত তুলি, মোৰ পবিত্ৰ পৰ্ব্বত যিৰূচালেমলৈ যিহোৱাৰ উদ্দেশ্যে উপহাৰস্বৰূপে আনিব, ইয়াকে যিহোৱাই কৈছে ।
\v 21 আৰু মই সিবিলাকৰ মাজৰ পৰাও কেতবিলাক লোকক পুৰোহিত আৰু লেবীয়া হবৰ নিমিত্তে গ্ৰহণ কৰিম, ইয়াক যিহোৱাই কৈছে ।

\p
\v 22 কাৰণ মই যি নতুন আকাশ-মণ্ডল আৰু নতুন পৃথিবী সৃষ্টি কৰিম, সেয়ে যেনেকৈ মোৰ সম্মুখত সদায় থাকিব, তেনেকৈ তোমালোকৰ বংশ, আৰু তোমালোকৰ নামো সদায় থাকিব, ইয়াকে যিহোৱাই কৈছে ।
\v 23 আৰু যিহোৱাই কৈছে, প্ৰত্যেক ন-জোনত আৰু প্ৰত্যেক বিশ্ৰামবাৰত সকলো মৰ্ত্ত্য মোৰ আগত প্ৰণিপাত কৰিবলৈ আহিব ।
\v 24 আৰু তেওঁবিলাকে বাহিৰলৈ গৈ, মোৰ আজ্ঞা উলঙ্ঘন কৰাবোৰৰ মৰা শৱ চাব; কাৰণ সিহঁতৰ পোক নমৰিব, আৰু সিহঁতৰ অগ্নিও নুনুমাব, আৰু সিহঁত সকলো মৰ্ত্ত্যৰ আগত ঘৃণনীয় হব।
 
 


